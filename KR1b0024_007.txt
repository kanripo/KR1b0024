# -*- mode: mandoku-view -*-
#+TITLE: 胡氏尚書詳解
#+DATE: 2015-09-23 09:36:03
#+PROPERTY: JUAN 7
<pb:KR1b0024_WYG_007-1a>¶
欽定四庫全書¶
　尚書詳解卷七　　　　　宋　胡士行　撰¶
洪範第六　　　　　　　　　　周書¶
武王勝殷殺受(紂自焚/而死)立武庚(紂/子)以箕子歸作洪(大/)範¶
(法/)¶
　殷之當勝紂之當殺武庚之當立箕子之當以歸並¶
　行而無心循天命之正由至公之理也以者箕子之¶
　心不歸周以之歸者武王也箕子嘗言罔為臣僕矣¶
<pb:KR1b0024_WYG_007-1b>¶
　然天以是道畀禹傳至箕子非武王莫可傳也且武¶
　庚之立武王遇商有禮矣此箕子所以歸也¶
洪範(書所陳治天/下大法故名)惟十有三祀(商曰祀以年為祀緣/箕子不忘商之意)王¶
訪(問/)于箕子¶
　訪不敢屈而致謀焉則就之也¶
王乃(難辭天道大/法王乃問)言曰嗚呼箕子惟天隂(黙/)騭(定/)下民相(輔/)¶
協(合/)厥居(生生/之理)我不知其彞(常/)倫(次/)攸(所/以)敘(即九疇之先後/一云常道次序)¶
　降衷秉彞起居飲食凡民所以生者皆天也人主代¶
<pb:KR1b0024_WYG_007-2a>¶
　天裁成輔相可不知乎武王豈真不知哉聖學無窮¶
　與湯未知獲戾之心一心也¶
箕子乃(思慮/乃對)言曰我聞在昔(非臆/説)鯀陻(塞/)洪水(鯀以為/土勝水)¶
(故陻水當䟽/通陻則汩矣)汩(亂/)陳其五行(五行一曰水水/汩則五者皆汩)帝乃震怒¶
不畀洪範九疇(九者如田/疇之布)彞倫攸斁(敗/)¶
　九疇何嘗斁哉鯀自斁其身之彝倫也¶
鯀則殛死禹(鯀/子)乃嗣興天乃錫禹洪範九疇彞倫攸敘¶
　天豈在身外哉彞倫天理也一毫人為不可加鯀作¶
<pb:KR1b0024_WYG_007-2b>¶
　為而汩之所以斁禹行其無事自然攸敘孔云天與¶
　禹洛出書神龜負文以出列於背數至九禹因而第¶
　之¶
　　　二　七　六　　　　戴九履一左¶
　　　九　五　一　　　　三右七二四¶
　　　四　三　八　　　　為肩六八為¶
　　　　　　　　　　　　足五居中位¶
　　　　　九五一　　　七五三　　　二七六¶
<pb:KR1b0024_WYG_007-3a>¶
　　　　　二九四　　　六一八　　　四三八¶
　　　　　四五六　　　二五八¶
　　　　　　縱横數之皆十有五¶
初一曰五行　　初一絶句¶
　物莫不有初大極動而生陽静而生隂一動一静互¶
　為其根陽變隂合而生水火木金土二(氣/)五(行/)之精¶
　妙合而凝化生萬物則五行者萬物之初也故次於¶
　一自五事而下皆自五行推而用之故獨不言用猶¶
<pb:KR1b0024_WYG_007-3b>¶
　乾易不言所利而所利愈大也¶
<pb:KR1b0024_WYG_007-4a>¶
次二曰敬用五事¶
　人禀五行之秀以為人吾身之五事即二氣之五行¶
　故次二敬者身所以修也¶
次三曰農(厚/民)用八政¶
　身修則可出政故次三¶
次四曰協(以人事/合天時)用五紀¶
　出政必協天時故次四¶
次五曰建(立/)用皇(大/)極(中/至)¶
<pb:KR1b0024_WYG_007-4b>¶
　五中數極中理為九疇之主故次五居中¶
次六曰乂(治/)用三徳¶
　正直中　　　經¶
　剛柔　時中　權¶
　極中也三徳時中也執中不可無權故三徳次皇極¶
次七曰明(明白洞達/不蓄疑)用稽(以卜筮/考決)疑¶
　前所言本末已備似無可疑至次七復謂之稽疑者¶
　聖人至公之體不敢自信也¶
<pb:KR1b0024_WYG_007-5a>¶
次八曰念(念念/不忘)用庶徴(以天時/證人事)¶
　稽吉凶於卜筮尤不若證休咎於天念則心與天一¶
　矣¶
次九曰嚮(嚮此/者)用五福威(背此者/威以)用六極¶
　君子修之吉小人背之凶(出太極/圖説)福極豈自外至哉¶
　次八言休咎所以正后身之是非也次九言福極所¶
　以正萬民之是非也故疇以是終焉¶
一五行¶
<pb:KR1b0024_WYG_007-5b>¶
　自此以下箕子以所傳詳釋疇義也¶
　五行順布循環無端流行無息故謂之行¶
一曰水(天一生水地六成/之水隂根陽也)二曰火(地二生火天七成/之火陽根隂也)三¶
曰木(天三生木/地八成之)四曰金(地四生金/天九成之)五曰土(天五生土/地十成之)¶
　生數　天一　地二　天三　地四　天五¶
　　　　　水　　火　　木　　金　　土¶
　成數　地六　天七　地八　天九　地十¶
　天數五陽一　　三　　五　　七　　九¶
<pb:KR1b0024_WYG_007-6a>¶
　地數五隂二　　四　　六　　八　　十¶
　此五行自然之數也¶
　　水冬位　仲冬一陽生故為水數¶
　　火夏位　仲夏五月隂不竒必以耦故以季夏二¶
　　　隂生為火數¶
　　木春位　仲春二月陽不耦必以竒故以孟春三¶
　　　陽生為木數¶
　　金秋位　仲秋四隂生故以為金數¶
<pb:KR1b0024_WYG_007-6b>¶
　　土四季　春季為先故以五陽生為土數¶
水曰潤下火曰炎上木曰曲直金曰從(從/人)革(變/)土爰(於/是)¶
稼穡(春曰稼/秋曰穡)¶
　此五行自然之性也¶
潤下作鹹(流下至/海為鹹)炎上作苦(炎焦/作苦)曲直作酸(幹枝花/實則酸)從¶
革作辛(生綉/而辛)稼穡作甘¶
　此五行自然之味也天生五行民並用之明其性别¶
　其味不得而略也¶
<pb:KR1b0024_WYG_007-7a>¶
二五事¶
　形色天性物則也所當從事¶
一曰貌(木/)二曰言(金/)三曰視(火/)四曰聼(水/)五曰思(土/)¶
　始孩而貌稍長而言於是能視能聼而思終焉呂云¶
　孔門四勿視聼先言動箕疇五事貌言視聼者顔子¶
　為己舉目皆用工之地人君動容作命天下觀聽繫¶
　焉故也¶
貌曰恭言曰從(順/理)視曰明聽曰聦思曰睿(通/微)¶
<pb:KR1b0024_WYG_007-7b>¶
　此踐形之學所謂敬用也恭從明聰睿形色中本有¶
　此性特不敬用而非有事焉則失之耳曰如水曰潤¶
　下云者本然之體也¶
恭作(用/工)肅(動容貌/逺鄙倍)從作乂(出言善則千/里之外應之)明作哲(無不/知)聰¶
作謀(善/謀)睿作聖(禮/)¶
　自其本體而用工焉則徳成矣夏云作成也¶
三八政一曰食(粒/食)二曰貨(懋/遷)三曰祀(報本反始立國先/宗廟作器先祭器)¶
四曰司空(度地/居民)五曰司徒(掌/教)六曰司寇(掌/刑)七曰賔(朝覲/㑹同)¶
<pb:KR1b0024_WYG_007-8a>¶
八曰師(軍/旅)¶
　食為急貨次之食貨足則報本神得其所而後民安¶
　其居逸居不可以無教弼教不可以無刑此内治也¶
　來庭焉則賔之不庭焉則師之此外治也　此即周¶
　官六典之所從出也食貨冢宰之職祀賔春官之職¶
　師夏官之職也¶
四五紀¶
　五者人事之經紀不協則先時後時紛亂無統矣¶
<pb:KR1b0024_WYG_007-8b>¶
一曰嵗(紀四/時)二曰月(紀一/月)三曰日(紀一/日)四曰星(二十八/宿迭見)¶
(以敘/氣節)辰(十二辰以紀/日月所㑹)五曰厯數(以日月星辰之度數/作甲厯以授民時)¶
　此堯典羲和之事也一説嵗為嵗星每嵗厯一辰十¶
　二年一周天月顯乎夜日行十三度有竒日顯乎晝¶
　目行一度星辰即嵗月日所行之次¶
五皇(一曰大/一曰君)極(中/至)¶
　横渠云極其大則中可求止其中則大可有皇極之¶
　體也一云皇君也猶言主極有極者天建極者君也¶
<pb:KR1b0024_WYG_007-9a>¶
　朱氏專主至之説有皇極辨¶
皇建(立/)其有極¶
　極率性之道也不為堯存不為桀亡聖非豐愚非嗇¶
　也特凡民有之而不能有其有必有聖人焉立之此¶
　修道之教也¶
斂(聚/)時五福(極建於此則/福具於此)用敷(布/)錫(與/)厥庶(凡/)民¶
　人受天地之中以生能者養之以取福不能者敗之¶
　以取禍福非極外物也聖人先㑹此極則福聚於聖¶
<pb:KR1b0024_WYG_007-9b>¶
　人矣遂敷之訓而還以立民之極則福散於民矣¶
惟時厥庶民于(往/)汝(君/)極錫(與/)汝保(守/)極¶
　極本民所有也民不能有賴君之敎而有遂以此極¶
　為君之極君者萬民之取中一民弗保君之職有虧¶
　故曰錫汝¶
凡厥庶民(凡庶/之民)無有淫(邪/)朋(黨/)人(臣/)無有比(阿/私)徳惟皇¶
(大/)作(興/起)極(一説臣民所以無/淫比以君能立極)¶
　極性之所固有者也淫比習之所當無者也固有者¶
<pb:KR1b0024_WYG_007-10a>¶
　有則當無者無有矣此天理人欲之界限也¶
凡厥庶民有猷(道/)有為(能/為)有守(執/)汝則念(不/忘)之不(雖/不)協¶
(合/)于極不(亦/不)罹(入/)于咎(罪/)皇(大/)則受(容/)之而(汝/)康(安/和)而¶
色(載色載笑/匪怒伊敎)曰(民/言)予攸(所/)好徳汝則錫(告/予)之福(極中之/五福孔)¶
(云爵/禄)時人斯(則/)其惟皇之極¶
　有極而無淫比則天下皆可教之人矣故此下詳言¶
　設教之術猷為有守能進取者也固當念之不協不¶
　罹有所不為者也亦當受之随其氣質色笑以教之¶
<pb:KR1b0024_WYG_007-10b>¶
　而其好善之機動焉則随以嚮用之福利導而大歸¶
　之極皇極聖人其委曲成就斯人如此也一以曰好¶
　徳為君之言¶
無虐煢(單/)獨(弱/)而畏髙明(强/)人之有能有為使羞(進/)其¶
行(徳/)而邦(國/家)其昌(盛/)凡厥正人(才徳兼全/能正之人)既富(禄/之)方(又/)¶
榖(善持/之)汝弗能使有好(愛/)于而(汝/)家(國/)時(此/)人斯(則/)其¶
辜(罪/)于其無好徳汝雖錫之福其作(為/)汝用咎(罪/)¶
　聖人之教一公平之心而已不陵弱不畏彊惟於其¶
<pb:KR1b0024_WYG_007-11a>¶
　有才者進之徳以立邦家之基而已此正人之必富¶
　且榖所以勸天下之善以興民俗也茍正人不見尊¶
　用以無好于而家焉則人不知為善之福斯其辜而¶
　無好徳矣於此時而方欲以錫福誘之何及也　夫¶
　人之生均禀此極而其氣質則不無上智下愚中人¶
　上下之間焉上智者不待教皇極之教為中人設故¶
　利導之術不得而不詳此綏猷為后之責也不然則¶
　陷吾民於其辜而胥為自暴自棄之下愚矣可乎哉¶
<pb:KR1b0024_WYG_007-11b>¶
無偏(不/正)無陂(不/平)遵(用工/從守)王(道粹為王無/駁雜之意)之義無有作(私/意)¶
(妄/作)好遵王之道無有作惡遵王之路(義路也道/若大路然)無偏(私/於)¶
(己/)無黨(私於/人)王道蕩蕩(大而/難名)無黨無偏王道平平(平而/易見)¶
(孔云/平治)無反(如身當/仰而反)無側(如身當/正而側)王道正直(正直王道/之本體)㑹¶
(出而/動合)其有極歸(入而/静歸)其有極¶
　此聖人所以建極之本有諸己而後可以求諸人聖¶
　人将以極敎人必先置吾身於醇粹之地遵者用工¶
　之始也力去其所謂妄作以遵之自外而入之辭也¶
<pb:KR1b0024_WYG_007-12a>¶
　至蕩蕩以下則人欲淨盡天理渾融無事於遵而出¶
　入往來無往非極矣極之在我者全而以之建極何¶
　難焉呂云此反復吟咏皇極之體先有㑹而後自歸¶
　㑹如㑹聚之㑹歸如歸宿之歸一云君㑹極則民歸¶
　極¶
曰(箕子/曰)皇極之敷(布/)言(教/)是彝(常/)是訓(教/)于帝(天命之/謂性)¶
其訓(修道之/謂教)凡厥庶民極之敷言(君之/言)是訓(自更/相敎)是行¶
(踐/履)以近(庶/㡬)天子之光(性之/覺)曰(箕子/曰)天子作民父母以為¶
<pb:KR1b0024_WYG_007-12b>¶
天下王(任修道/之責)¶
　此箕子總結前説也皇極之敎秉彝之天而已帝降¶
　之衷君民同一初性天光湛然虚明洞達何間而有¶
　氣質之異習而逺焉未覺者視先覺始相絶逺矣然¶
　其本同之性未嘗泯也有聖人焉以天訓之而民遂¶
　以君之訓我者父詔子兄詔弟更相訓而行之則天¶
　性一覺而民之天即天子之天矣覺有先後覺則無¶
　先後先覺後覺均一覺也而豈其逺而此天生烝民¶
<pb:KR1b0024_WYG_007-13a>¶
　而王者代天作子又能全上天不全之功以更生之¶
　乃元后作民父母之職分故箕子於皇極之疇以是¶
　終焉一云此民頌君之辭¶
六三徳¶
　此時措之宜也人謂剛柔非皇極之徳不知乃以納¶
　民於中所謂舉偏補弊如易之大過理本無過大過¶
　者乃所以使之無過也¶
一曰正直¶
<pb:KR1b0024_WYG_007-13b>¶
　此皇極之本體也中也¶
二曰剛克(勝於/柔)三曰柔克(勝於/剛)¶
　此皇極之用也權也¶
平康(之/時)正直(用正/直)彊(暴/很)弗友(順/)剛克(治以/刑法)燮(和/)友(順/)柔¶
克(勸以/爵賞)¶
　此時而措之也周禮刑平國用中典刑亂國用重典¶
　刑新國用輕典正直行所無事剛克所以抑其過而¶
　柔克所以進其不及權所以為中也未可與權是不¶
<pb:KR1b0024_WYG_007-14a>¶
　中也非中之外别有權也¶
沈(伏/也)潛(蔵/)剛克髙(亢/)明(顯/)柔克¶
　剛勝矣而沈潜之使不流於暴柔勝矣而髙明之使¶
　不流於委靡此抑揚之妙剛柔所以不離於正直也¶
　孔云沈潜謂地雖柔亦有剛能出金石喻臣當執剛¶
　以正君髙明謂天為剛徳亦有柔克不干四時喻君¶
　當執柔以納臣呂云沈潛重厚之人教之以剛高眀¶
　有才之人教之以柔¶
<pb:KR1b0024_WYG_007-14b>¶
惟辟(君/)作福(慶/賞)惟辟作威(刑/威)惟辟玉食(珍/)臣無有作福¶
作威玉食臣之有作福作威玉食其害于而(汝/)家凶于¶
而國人(臣/)用側(不/正)頗(不/平)僻(不/中)民用僭(越/)忒(差也如魯三/家晉六卿)¶
　此言操利勢以用三徳也名分嚴然後闔闢運量由¶
　已推移否則徳将安施乎惟辟所以嚴一人之分也¶
　臣無有所以安天下之分也呂云中者天下之大本¶
　人君亦天下之大本臣有之是二本也非中亦非權¶
　矣¶
<pb:KR1b0024_WYG_007-15a>¶
七稽疑¶
擇建立卜(龜/)筮(蓍/)人乃命卜筮¶
　蓍龜至公無私之物必擇人之至公無私者乃通乎¶
　蓍龜¶
曰雨(兆霏霏/似雨)曰霽(兆舒豁/似雨霽)曰蒙(兆蒙暗/隂黯)曰驛(兆絡繹/相連屬)曰¶
克(兆交錯/相勝)¶
　此龜卜也灼通視其兆之形¶
曰貞(内卦静/而正)曰悔(外卦動/而悔)¶
<pb:KR1b0024_WYG_007-15b>¶
　此蓍筮也大衍之數五十其用四十有九揲蓍以成¶
　爻卦内外¶
凡七卜(龜/)五占(蓍/)用二衍(推/)忒(差/疑)¶
　以卜筮推知其忒而防悔吝¶
立時(是/)人作卜筮三人占則從二人之言¶
　周官三兆曰玉兆瓦兆原兆三易曰連山歸蔵周易¶
　俱有三法故必建三人從二人從衆也¶
汝(君/)則有大疑(如遷亳/誅管蔡)謀及乃心(先蔽/志)謀及卿士謀及¶
<pb:KR1b0024_WYG_007-16a>¶
庶人(詢/謀)謀及卜筮(昆命/元龜)汝則從龜從筮從卿士從庶民¶
從是之謂大同(順/)身其康彊子孫其逢(所/遇)吉¶
　此成王定鼎郟鄏卜世三十卜年八百之事聖人與¶
　天地萬物為一無所不順流慶無窮¶
汝則從龜從筮從卿士逆庶民逆吉¶
　此如盤庚遷亳筮龜無心之物既從則他雖有逆或¶
　别有私心何妨於吉¶
卿士從龜從筮從汝則逆庶民逆吉¶
<pb:KR1b0024_WYG_007-16b>¶
　此如周公誅管蔡之事¶
庶民從龜從筮從汝則逆卿士逆吉汝則從龜從筮逆¶
卿士逆庶民逆作内(祭/祀)吉作外(征/伐)凶¶
　聖人洗心滌慮假無私之物以寓吾誠一有不從必¶
　有未盡作内猶可作外則必不可矣¶
龜筮共(皆/)違(背/)于人(皆/從)用靜吉用作(動/)凶¶
　汝卿士庶民從矣何拘於枯莖朽骨哉古人卜筮與¶
　後世異此理此義至精至微盖有天下舉以為然而¶
<pb:KR1b0024_WYG_007-17a>¶
　不知又有未然者歟¶
八庶徴(以天之五氣時與恒/驗君之五事休與咎)曰雨曰𤾉(日/)曰燠(暖/)曰寒¶
曰風(雨暘燠寒風/貌言視聽思)　(五者隂陽/往來之氣)曰時(五氣往/來之時)五者來備¶
(皆以/時至)各以其敘(當雨而雨/當𤾉而𤾉)庶草(舉其細則/大可知)蕃(滋/)廡(豐/)一¶
極備(多/)凶一極無凶¶
　來備以敘休徴也極備極無咎徴也¶
曰休(君政/美)徴(證/驗)曰肅(貌恭收斂/無散慢)時雨(當雨而雨/非淫而也)若(應/順)曰¶
乂(言從/明辯)時𤾉若曰哲(視明/不昧)時燠若曰謀(聴聦作/謀深沈)時寒若¶
<pb:KR1b0024_WYG_007-17b>¶
曰聖(思睿/化妙)時風若¶
　各以類應若桴鼔影響也天人豈相逺哉¶
曰咎(君政/惡)徴曰狂(顛/倒)恒雨(雨極滋/而無陽)若曰僭(躁/急)恒𤾉若曰¶
豫(逸/)恒燠若曰急(迫/切)恒寒若曰蒙(闇/)恒風若¶
　蒙視聖不啻天壤何為以蒙對聖盖純一未發之蒙¶
　能養其正即作聖之功矣¶
曰王省(察/)惟嵗(嵗功之成/總其綱也)卿士惟月(月/要)師尹惟日(日/成)嵗¶
月日時無易(易/位)百穀用(以/之)成乂(治/象)用明(修/)俊(賢/)民用章¶
<pb:KR1b0024_WYG_007-18a>¶
(顯/)家(國/家)用平康日月嵗時既易百穀用不成乂用昬不¶
明俊民用微(卷而/懐之)家用不寧¶
　前所言以天證人此所言以人法天也王總其綱卿¶
　士師尹理其目尊卑繁簡不易位則為休否則咎矣¶
庶民(民/衆)惟星(如星/繁)星(箕/)有好風星(畢/)有好雨日月之行¶
(度/)則有冬(日進而北月秋西從/白道冬北從黑道)有夏(日退而南月春東/從青道夏南從赤)¶
(道/)月之從星(經箕多風/離畢多雨)則以風雨¶
　星之好無常也日月之行則有常自有體統若不可¶
<pb:KR1b0024_WYG_007-18b>¶
　有所徇也然月之行乃有從星而風雨何也然則安¶
　可謂治之自有體統而恝然不從民欲乎一説月失¶
　道妄行則風雨¶
九五福一曰夀(永/年)二曰富(足/財)三曰康寧(無疾/病)四曰攸(所/)¶
好徳五曰考(成/)終命(父母全而生之/子全而歸之)六極一曰凶(不考/終)¶
短折(不/夀)二曰疾三曰憂四曰貧五曰惡(不好/徳)六曰弱(不/能)¶
(自/强)¶
　順理者自與福㑹逆理者自與極㑹兩開其端所以¶
<pb:KR1b0024_WYG_007-19a>¶
　使民知所趨向也然豈可盡委之民哉董仲舒謂堯¶
　舜行徳而民仁夀桀紂行暴而民鄙夭此又人主為¶
　民之極者之責也五福不言貴者外物也弱何以與¶
　於六極盖學者大患在不能自强於善或牽引於惡¶
　而不能自拔者皆懦而無力者也¶
武王既勝殷封(封有/功)諸侯班(分/賜)宗(廟/)彝(彞/器)作分(尊卑/有分)器¶
(一書/亡)¶
旅獒第七　　　　　　　　　周書¶
<pb:KR1b0024_WYG_007-19b>¶
西旅(戎/國)獻獒(犬髙四尺知/人心可指使)大保(召/公)作旅獒¶
旅獒惟克(勝/)商遂通道(路/)于九夷(西/)八蠻(南/)西旅厎(致/)¶
貢厥獒大保乃作旅獒用訓于王¶
　舟車所至霜露所墜莫不來王而旅獻獒焉武王固¶
　嘗驅虎豹犀象矣獒奚為而來哉¶
曰嗚呼明(古/)王慎徳(慎之一字/傳心之法)四夷咸賔(朝/)無有逺邇¶
(近/)畢(盡/)獻方(各方/所生)物惟(只/)服食器用(無他/珍竒)王乃昭(眀/示)徳¶
(有/徳)之致(所獻/方物)于異姓之邦(若成王分陳/以肅慎之矢)無(使異姓/邦無)替(廢/)¶
<pb:KR1b0024_WYG_007-20a>¶
厥服(事上/之誠)分寳玉于伯叔(同/姓)之國(若分魯以夏/后氏之璜)時(是/)庸¶
(用/)展(布/)親(親親/之義)人不易(改/)物惟徳(有/徳)其物(物/重)¶
　眀王慎徳以來四夷其所獻自服食器用外無異物¶
　也且不以奉一身而公之天下又以至公大同之中¶
　必文理宻察而昭徳所致與寳玉之分各有差等焉¶
　凡人受其所分之物即明王得之所獻之物初無改¶
　易之異然無替服庸展親所以能行乎異姓同姓之¶
　邦者惟有徳寓乎其物之中故耳若獒之珍竒則豈¶
<pb:KR1b0024_WYG_007-20b>¶
　逺人所當獻而又豈一人所可昭徳之物哉¶
徳盛(徳盛之至動/容周旋中禮)不狎(玩/)侮(慢/)狎侮君子(勞心/者)罔以盡¶
人心狎侮小人(勞力/者)罔以盡其力不役(受役/於物)耳目(心之/官為)¶
(主不為耳/目所役)百度(法/度)惟貞(正/)玩人(以人/為玩)喪徳(䘮己/之徳)玩物(以/物)¶
(為/玩)喪志(物交物則引之矣/志豈復能帥氣哉)志以道(集/義)寧(不助長孟子/所謂養氣也)言¶
(人/言)以道接(接以道則其言不能/惑孟子所謂知言也)¶
　狎侮之病惟盛徳之至者無之下是或不免可不謹¶
　乎¶
<pb:KR1b0024_WYG_007-21a>¶
不作無益害有益功乃成不貴(重/)異(竒/怪)物賤(輕/)用(官/用)物¶
民乃足犬馬非其土(本/土)性不畜(養/)珍(異/)禽竒(怪/)獸不育¶
(養/)于國不寳(愛/重)逺物則逺人格(來至也周穆王取/白鹿白狼物不至)所寳¶
(貴/)惟賢則邇人安(自近/始)¶
　人心不可不重用也入此則出彼入彼則出此所作¶
　所貴所寳其界限之嚴必如此而後可也¶
嗚呼夙夜罔或不勤(此明王慎/徳之工夫)不矜(持/)細行終累(損/)大¶
徳為山九仞(八/尺)功虧一簣¶
<pb:KR1b0024_WYG_007-21b>¶
　九仞虧於一簣可以獒為細事而不加謹乎¶
允(信/誠)迪(蹈/行)兹生民保厥居惟乃世(世/世)王¶
　允迪非姑言之而已兹一念也民業之安王業之所¶
　繫焉其本至近其效至逺此召公所以拳拳也¶
巢(南方/國)伯(爵/)來朝(慕義/而來)芮伯(王之卿大夫/封邑於芮)作旅(陳玉/威徳)巢¶
命(命巢/書亡)¶
金縢第八　　　　　　　　　周書¶
武王有疾周公作金縢¶
<pb:KR1b0024_WYG_007-22a>¶
金縢既克商二年王有疾弗豫(和/樂)二公(太公/召公)曰我其為¶
(與/)王穆(敬/)卜(吉/凶)周公曰未可以(使武/王)戚(死/近)我先王公乃¶
自以為功(己/事)為三壇(封土坐北面南以/禮太王王季文王)同墠(除/也)為壇於¶
南方(坐/南)北面(向/北)周公立焉植璧(植三壇以/禮三王)秉珪(秉之/手)乃¶
告太王王季文王史(史/官)乃冊祝(執冊/而祝)曰惟爾元孫某(冊/本)¶
(書武王名史作/書諱之代以某)遘(遇/)厲(危/)虐(暴/)疾若爾三王是有丕(大/)¶
子(武王於文/王為子)之責(疾不/可救)于天以旦(周公/名)代某之身予仁¶
若考(父/)能多材多藝能事鬼神乃元(大/)孫(武王於太王/王季曰孫)¶
<pb:KR1b0024_WYG_007-22b>¶
不若旦多材多藝不能事鬼神乃命(受/命)于帝(天/)庭敷(布/)¶
佑(助/)四方用能定(安/)爾子孫于下地四方之民罔不祗¶
畏嗚呼無墜(敗/)天之降寳命我先王亦永(長/)有依(托/)歸¶
今我即(就/聴)命(三王/命)于元(大/)龜爾之許我我其以璧與珪¶
歸俟(待/)爾(三/王)命(許代/之命)爾不許我我乃屏(棄/)璧與珪(激切/之辭)¶
乃卜三龜(玉兆瓦/兆原兆)一習(因/)吉啓(開/)籥(鎻/)見書(所蔵/之書)乃并¶
是吉公曰體(兆/)王其罔害予小子新命(受/命)于三王惟永¶
(王長/年)終(終周/王業)是圖(謀/)兹(三/王)攸俟能念予一人(使武王/疾瘳)公¶
<pb:KR1b0024_WYG_007-23a>¶
歸乃納(蔵/)冊(冊/祝)于金(黄/金)縢(緘/縢)之匱中王翼(次/)日乃瘳(疾/愈)¶
　夀夭定數死何可代或謂周公忠愛所迫不暇顧理¶
　非也公之心天也天莫之為而為公之誠意亦莫之¶
　為而為於此可以見天命一原之理矣¶
武王既喪(疾瘳後/四年死)管叔及其羣弟(武王母弟十人長伯/邑考次武王次管叔)¶
(次周公次蔡叔霍叔周公以冢宰攝政管叔以己/為兄而周公以弟居已上與蔡霍挾武庚以叛)乃流¶
(播/)言於國曰公将不利於孺子(成王/幼沖)周公乃告二公曰¶
我之弗辟(法誅/管蔡)我無以告我先王(不誅管蔡則周室危/何以見先王於地下)¶
<pb:KR1b0024_WYG_007-23b>¶
周公居東(東征/武庚)二年(不忍/速)則罪人(二叔/武庚)斯得(伏/辜)于後公¶
乃為詩以貽(與/)王名之曰鴟鴞(見詩/豳風)王(雖未/盡悟)亦未敢誚¶
(讓/責)公秋大熟未穫(刈/)天大雷電以風禾盡偃(倒/)大木斯¶
拔邦人大恐王與大夫盡弁(質服以/應天)以啓金縢之書(請/命)¶
乃得周公所自以為功代武王之説二公及(暨/)王乃問¶
諸史(祝/史)與百執事(昔從周公/請命者)對曰信噫公命我勿敢言¶
王執書以泣曰其勿(不/必)穆卜昔公勤勞王家惟予沖(幼/)¶
人弗及知今天動威以彰(顯/)周公之徳惟朕小子其新¶
<pb:KR1b0024_WYG_007-24a>¶
逆(迎/)我國家禮亦宜(當/)之王出郊(将迎/周公)天乃雨反(回/)風¶
禾則盡起二公命邦人凡大木所偃(拔/)盡起而築之嵗¶
則大熟¶
　天人之際閒不容髮其驗至切也¶
大誥第九　　　　　　　　　周書¶
武王崩三監(孔云周分商畿内為三國邶封武庚鄘封/管叔衞封蔡叔鄭云管蔡霍三叔監殷)¶
及淮夷(徐奄/之屬)叛周公相成王将黜(絶/)殷作大誥¶
大誥王若曰猷大誥爾多邦越爾御事¶
<pb:KR1b0024_WYG_007-24b>¶
　周公攝政以王命告¶
弗弔(周道/不至)天降割(凶/害)于我家不少延(長/)洪(大/)惟(思/)我幼¶
沖人嗣(繼/)無疆(限/)大厯(天厯/數)服(五/服)弗(不/)造(作/)哲迪(導/)民¶
康(安/)矧(況/)曰其有能格(至/)知天命¶
　此自歎禍速力小任重也¶
已(發端/歎辭)予惟小子若涉淵(深/)水(無津/涯)予惟往求朕攸濟¶
(濟/難)敷(布/)賁(大道夏作/賁飾之賁)敷(布/)前人受(所/受)命(天/命)兹不忘大功¶
(文武/創業)¶
<pb:KR1b0024_WYG_007-25a>¶
　此言難之當必濟而前人之不可忘也¶
予不敢閉(蔵/隐)于天降威用(天威用/以征伐)寧王(孔云安天下之/主謂文王也呂)¶
(云武/王)遺(予/)我大寳龜(國/鎮)紹(繼/介)天明即(就/)命曰(卜/言)有大艱¶
(難/事)于西土(周所/都)西土人亦不静(安/)越(於/)兹(此/后)蠢(果驚/動)殷¶
(武/庚)小腆(厚/)誕(大/)敢紀(經/紀)其敘(舊/敘)天降威(武王崩而/管蔡流言)知(武/庚)¶
(知/)我(周/)國有疵(病也/管蔡)民不康曰(武庚/曰)予復(復商/舊業)反鄙(邊/鄙)¶
我周邦¶
　寳龜即命大誥一篇綱目也事至於天而定矣¶
<pb:KR1b0024_WYG_007-25b>¶
今蠢今翼(次/)日民獻(賢/)有十夫(人/)予翼(輔/)以于敉(安/)寧¶
(定/)武(武/事)圖(所/圖)功我有大事休(美/)朕卜并吉(三龜/皆吉)¶
　十夫予翼卜并吉焉人謀鬼謀之大同也休吉何疑¶
　焉夏云前言寳龜武王崩後所卜也此言卜吉将征¶
　武庚之初也¶
肆(故/)予告我友(順/)邦君越(及/)尹氏(庶官/之正)庶士(上中/下士)御(治/)¶
事曰予得吉卜予惟以爾庶邦于(往/)伐殷逋(竄/)播(亡/)臣¶
(武/庚)爾庶邦君越庶士御事罔不反曰艱(難/)大民不靜亦¶
<pb:KR1b0024_WYG_007-26a>¶
惟(只/)在王(成/王)宮邦君(周/公)室越(謂/)予小子考(察/)翼(予翼/之夫)不¶
可征(伐武/庚)王害(何/)不違卜¶
　王以卜吉告邦君御事矣而邦君御事顧以艱大為¶
　疑至謂民之不安咎在王與周公且謂予翼之夫當¶
　察而未可遽信至并卜而欲棄之焉此大誥之所以¶
　不得不作也¶
肆予沖人永(長/)思艱(艱大/之説)曰嗚呼允(信/)蠢(動/)鰥寡哀(可/憐)¶
哉予造(為/)天役(所/使)遺(内/)大投(畀/)艱于朕身越(於/)予沖人¶
<pb:KR1b0024_WYG_007-26b>¶
不卬(我/)自恤¶
　邦君艱大之説非也然而有是説予亦長思之矣征¶
　伐之舉使鰥夫寡婦思其子從軍誠勞動也然天方¶
　役我遺投以艱大之責我雖欲自恤不可得也而豈¶
　故欲勞民也哉¶
義(以義/言之)爾邦君越(及/)爾多士尹氏御事綏(當安/慰)予曰無¶
毖(勞/畏)于恤(憂/)不可不成乃寧(安/民)考(父孔云寧/祖聖考)圖功¶
　此責以大義言爾當以無毖安慰我而可以艱大疑¶
<pb:KR1b0024_WYG_007-27a>¶
　我乎¶
已予惟小子不敢替(廢/)上帝命(東征天/命也)天休(美/)于寧王¶
興我小邦周(百里而/有天下)寧王惟卜用(泰誓朕夢/協朕)克綏(安/)受¶
兹命今(東/征)天其相(助/)民矧(況/)亦惟卜(并/吉)用¶
　此以寧王證卜之不可違也¶
嗚呼天明(顯/然)畏(可/畏)弼(助/)我丕丕基¶
　憂勤啓聖多難與邦其降威之可畏乃所以弼其丕¶
　基而使之丕丕也而何艱大之疑乎¶
<pb:KR1b0024_WYG_007-27b>¶
王曰爾惟舊人(於邦君御事中提出/舊人逮事文武者)爾丕(大/)克逺省(察/)¶
爾知寧王若(如/此)勤(創業/之艱)哉天閟(塞/)毖(勞/)我成功所(之/所)予¶
不敢不極卒(終/)寧王圖事¶
　寧王之興也亦勞矣則今之閟塞勞毖乃我成功之¶
　所也敢以艱大自沮而棄寧王之勤乎¶
肆予大化誘(善/道)我友邦君天棐(助/我)忱辭(凡大誥所言/字字皆實)其¶
考(察孔/云成)我民(民歸則/天輔)予曷(何/)其不于前寧人圖功攸終¶
天亦惟用勤毖我民(勞之者所/以定之)若有疾(因疾而慎茹/以勞而圖安)予¶
<pb:KR1b0024_WYG_007-28a>¶
曷敢不于前寧人攸(所/)受休(休/命)畢(終/之)¶
　我之毖民之毖一也皆天所以畏而弼之也何可疑¶
　其畏而不察其為弼乎¶
王曰若(如/)昔(前日竊意孔/云順古道)朕其逝(已/往)朕言(亦/言)艱(艱/大)日(日/日)¶
思(深思之故/遲至今)若考(父/)作室既底(定/)法(規/模)厥子乃弗肯堂¶
(為/基)矧(況/)肯構(立/屋)厥父菑(田一/嵗)厥子乃弗肯播(種/)矧肯穫¶
(刈/)厥考翼(已敬/其事)其肯曰予有後(子/)弗棄基肆(故/)予曷敢¶
不越(於/)卬(我/)敉(安/)寧王大命¶
<pb:KR1b0024_WYG_007-28b>¶
　汝艱大之説我亦遲遲思之矣然終不可已者何也¶
　譬之父底法菑矣而子弗堂播焉則父之敬事創業¶
　者必以不肖子目之矣肯言其能不棄基乎如此則¶
　寧王大命卬何敢不敉也¶
若兄考(王周公/自喻)乃有友(喻三/監)伐厥子(喻/民)民養(厮養喻邦/君御事)¶
其(其/可)勸弗救(乎/)¶
　前堂播之喻以自責此民養之喻以責邦君御事¶
王曰嗚呼肆哉(鋪陳/言)爾庶邦君越(及/)爾御事爽(明/)邦(國/體)¶
<pb:KR1b0024_WYG_007-29a>¶
由(用/)哲(明哲/之人)亦惟十人(民/獻)迪(誠意/踐履)知上帝命越(於/)天棐¶
忱爾時(平/時)罔敢易(變/敗)法(大/法)矧今天降戾(罪/)于周邦惟大¶
艱人(三監大艱/亂之人)誕(大/)鄰(近/)胥(相/)伐于厥室(周/室)爾亦不知¶
天命(眷/佑)不易(輕變/乎)予永念曰天惟喪(亡/滅)殷若(如/)穡夫(去/草)¶
(去/根)予曷敢不終朕畝(黜殷所/以終畝)天亦惟休(美/)于前寧人予¶
曷(何/待)其極(究/)卜敢弗于從(從/天)率(循/)寧人有指(意/)疆土矧¶
今卜并吉肆朕誕(大/)以爾東(東/面)征天命不僭(差/)卜陳(列/)¶
惟若兹¶
<pb:KR1b0024_WYG_007-29b>¶
　天之眷寧王至矣何待卜而後知乎我敢不從以率¶
　其疆土也不卜且可無疑況又卜并吉而東征之舉¶
　尚何疑乎¶
微子之命第十　　　　　　　周書¶
成王既黜殷命殺武庚命微子啓(名/)代(代武/庚)殷後(封於/宋存)¶
(湯/杞)作微子之命¶
　史記宋世家武王克商微子啓抱祭器造軍門肉袒¶
　面縛左牽羊右抱茅膝行而前以告武王乃釋微子¶
<pb:KR1b0024_WYG_007-30a>¶
　使復位至殺武庚後封之宋¶
微子之命王若曰猷(發語辭一云/言道以命)殷王(帝/乙)元子(長/子)惟稽¶
古(封先代後/自古皆然)崇徳(尊湯/之徳)象賢(擇啓/之賢)統(傳/緒)承(繼/)先王(湯/)修¶
其禮物(商之典章文物/如尚質尚白)作賔(待以/不臣)于王(周/)家與國(周/)咸¶
(同/)休(福/)永世無窮¶
　夏尚忠　　商尚質　　周尚文¶
　　　黑　　　　白　　　　赤¶
　此稽古也可以觀三代易世至公之意矣　周命維¶
<pb:KR1b0024_WYG_007-30b>¶
　新車旗正朔本末數度皆一新矣而宋得獨修商之¶
　舊焉消息盈虚如循環殷因夏周因殷其或繼周百¶
　世可知先王禮物之不修後聖有作扶捄之用何所¶
　稽考自微子至戴公止得商頌十二篇孔子刪詩五¶
　篇而已禮物不修之故也　後世廢興之際芟夷藴¶
　崇惟恐影響之存哀哉¶
嗚呼乃祖成湯克齊(一也無/不敬)聖(化也無/不通)廣(大也無/不達)淵(深/也)¶
(不可/測)皇天眷佑誕受厥命撫民以寛除其邪虐(桀/)功加¶
<pb:KR1b0024_WYG_007-31a>¶
(被/)于時(當/時)徳垂後裔¶
　此崇徳也齊聖廣淵湯之全體如元亨利貞非成王¶
　深入閫域不足以識之湯之徳代虐以寛而已傳以¶
　謂湯尚嚴商人先罰而後賞豈知治體者哉六百年¶
　之基一寛仁耳如霸者之機巧智術加於一時則有¶
　之能垂於後乎¶
爾惟踐(行/)修(進/)厥(湯/)猷(道/)舊(久/)有令(善/)聞(聲也篤實/則輝光)恪¶
(恭/)慎克孝肅恭神人(此孝/道也)予嘉(美/)乃(汝/)徳曰篤(實/)不忘¶
<pb:KR1b0024_WYG_007-31b>¶
(不可/忘)上帝時歆(享/)下民祗協庸(用/)建(立/)爾于上公尹(君/)¶
兹東夏(亳在/岐東)¶
　此象賢也¶
欽哉往敷乃訓(教/)慎乃服(所/行)命(令一云上公/九服之命)率(循/)由(行/)¶
典常以蕃(屏/)王室𢎞(大/)乃烈祖(湯/)律(齊/)乃有民永綏厥¶
位毗(輔/)予一人世世享(朝/)徳(為/善)萬邦作式(觀/法)俾我有周¶
無斁(厭/)嗚呼往哉惟休(惟為/美政)無替(廢/)朕命¶
　惟休之語從容涵養無一語及武庚之事聖賢所過¶
<pb:KR1b0024_WYG_007-32a>¶
　者化天討天命何心哉殺武庚義氣秋殺也封微子¶
　和氣春生也¶
唐叔(成王/母弟)得禾異畝(隴/)同頴(穂天以彰成王/周公異體同心)獻諸天子¶
王命唐叔歸周公于東(東/山)作歸禾(一書/亡)¶
周公既得命(王/命)禾旅(陳/)天子之命作嘉禾(一書亡言本/君有嘉徳)¶
　武庚叛而周公出微子封而周公歸¶
　¶
　¶
<pb:KR1b0024_WYG_007-32b>¶
　¶
　¶
　¶
　¶
　¶
　¶
　¶
　尚書詳解卷七¶

