# -*- mode: mandoku-view -*-
#+TITLE: 胡氏尚書詳解
#+DATE: 2015-09-23 09:36:03
#+PROPERTY: JUAN 3
<pb:KR1b0024_WYG_003-1a>¶
欽定四庫全書¶
　尚書詳解卷三　　　　宋　胡士行　撰¶
禹貢第一　　　　　　　　　夏書¶
　此書首列九州界次言治水經歴又次言田賦髙下¶
　土貢有無終言朝覲貢賦達帝都之道而獨以貢言¶
　者禹治水後因定貢賦法以任土為主五十而貢夏¶
　制也故書繫之夏¶
禹别(分/)九州隨山濬(深/)川(川原出/於山)任土作貢¶
<pb:KR1b0024_WYG_003-1b>¶
　冀至雍别九州正經界也導山隨山也導水濬川也¶
　知也自九州攸同以後作貢也仁也¶
　山南曰陽北曰隂西曰右¶
　山谷曰畎海曲山曰島山再成曰伾¶
　地髙曰丘丘再成曰陶髙平曰原曰陸下濕曰隰水¶
　北曰陽曰汭曰表¶
　水停畜曰瀦水隈曲曰隩¶
　水所經曰至隨地得名非他水外來曰為大水受小¶
<pb:KR1b0024_WYG_003-2a>¶
　水曰過小水歸大水曰入兩水𫝑均曰㑹溢而他流¶
　曰出¶
　順流曰浮順流而下曰沿絶流曰亂舍舟遵陸曰¶
　逾因水入水曰達¶
　土無塊曰壤起曰墳黏曰埴鹹曰斥疏曰壚¶
禹貢禹敷(分/)土隨山刋木(去蔽/通道)奠(定/)髙山大川(以為每/州標準)¶
(孔云定岳瀆/祭禮差秩)¶
　此禹治水之規模也分布之則其用工不散亂參錯¶
<pb:KR1b0024_WYG_003-2b>¶
　刋木達觀定山川之髙大以為標準而九州形勢了¶
　然目中矣¶
冀州(帝都者他州皆舉山川為界冀獨不/然王  無外也冀東南北皆距河)既載(始事也/孔云賦)¶
(貢役載/於書)¶
　冀三河環拱居河入海下流水當從下泄故始冀(北/)¶
　兖(東/北)次青(東/)徐(東/)以揚(南/)荆(南/)而豫(中/)梁(西/)雍(西/北)終¶
　焉皆從下而向髙也¶
　夏云兖以下八州州名下皆為絶句惟冀州下有既¶
<pb:KR1b0024_WYG_003-3a>¶
　載二字而壺口又無所屬詩曰俶載謂始有事也此¶
　亦始有事於壺口然後治梁及岐當以既載壺口為¶
　一句¶
壺口(山/冀)治梁(山/雍)及岐(山在/雍)¶
　壺口在河内屬冀梁岐在河外屬雍治冀而及梁岐¶
　者壺口龍門之上口梁龍門之南山岐梁之近山也¶
　龍門未闢吕梁未鑿河出孟門之上大溢横流禹於¶
　壺口之西闢孟門(龍門之/上口)於梁山之北闢龍門以行¶
<pb:KR1b0024_WYG_003-3b>¶
　水使河出二山間(梁山/岐山)而餘功并及岐此平水用工¶
　最大處也¶
既修(治/)太原(汾水之/所出)至于岳(大/岳)陽(山/南)覃懷(近河/地)底(致/)績¶
(功/)至于衡(横/)漳(漳水横/流入河)¶
　皆近河處也¶
厥土惟白壤¶
　水平則土色見周官司徒辨十有二壤之物以教稼¶
　穡是也¶
<pb:KR1b0024_WYG_003-4a>¶
厥賦惟上上(一/)錯(雜/出)厥田惟中中(五/)¶
　一　上上　二　上中　三　上下¶
　四　中上　五　中中　六　中下¶
　七　下上　八　下中　九　下下¶
　冀上上錯　　上上為正雜出上中¶
　豫錯上中　　上中為正雜出上上¶
　揚下上上錯　下上為正雜出中下¶
　梁下中三錯　下中為正有時雜出下上有時雜出¶
<pb:KR1b0024_WYG_003-4b>¶
　下下¶
　賦九等已有正法曰錯者又有隨年之豐凶而為之¶
　升降者也¶
　　田九等　　　　　　賦九等¶
　上雍(一/)徐(二/)青(三/)　　上冀(一/)豫(二/)荆(三/)¶
　中豫(四/)冀(五/)兖(六/)　　中青(四/)徐(五/)雍(六/)¶
　下梁(七/)荆(八/)揚(九/)　　下揚(七/)梁(八/)兖(九/)¶
　　以制田等¶
<pb:KR1b0024_WYG_003-5a>¶
　有田髙而賦低者有田低而賦髙者人力之不齊也¶
　冀田五賦一相去獨逺者帝都百貨所聚且賦兼貢¶
　故也¶
　他州先田後賦冀先賦者賦出於田貢出於地他州¶
　專田賦而以地所生供貢冀帝都天子自賦田地一¶
　也貢在賦中所出不止在田故獨不言貢而賦在田¶
　先¶
恒(水/)衞(水/)既從(從故/道)大陸(髙平曰/陸地名)既作(可/耕)島(海/曲)夷(島居/之夷)¶
<pb:KR1b0024_WYG_003-5b>¶
皮服(北地寒以皮為衣水平/還舊俗或云貢皮服也)¶
　平水土在田賦前者其害大須先治者也在田賦後¶
　者其害小可徐治者也¶
夾右碣石(山/)入于河¶
　此通運漕之道也　冀北去帝都逺者自海逆流而¶
　西右顧碣石如在挾腋　九州貢道皆達河達河則¶
　達冀州矣¶
濟(東南據濟/據越過也)河(西北距河/距至止也)惟兖州¶
<pb:KR1b0024_WYG_003-6a>¶
　兖鄰冀在河下流¶
九河既道(疏通之使/復故道)¶
　徒駭　　太史　　馬頰　　覆釡　　胡蘇¶
　簡　　　潔　　　鈎盤　　鬲津¶
　禹既鑿龍門河至此湍激湧溢禹不惜數百里地疏¶
　為九河以分其勢不與水爭地所捐者小所得者大¶
雷夏(澤有雷/神故名)既澤(瀦水不/泛溢)灉(水/)沮(水/)㑹(合/)同(同入/澤)¶
　澤以容水亦不與爭地也¶
<pb:KR1b0024_WYG_003-6b>¶
桑土既蠶是降(下/)丘(水時人/升髙丘)宅(居/)土(平/地)厥土黒墳(墳/起)厥¶
草惟繇(始/抽)厥木惟條¶
　此水平所致也¶
厥田惟中下(六/)厥賦貞(賦當九貞正也以萬民惟/正之供舉一可以槩九)作(耕/)¶
十有三載乃同(兖地卑受水患最甚故特寛之/耕作十三載然後賦法同他州)厥貢漆¶
絲厥篚(盛以/筐篚)織文(織而成文/錦綺之屬)¶
　惟服食器用不貴異物¶
浮(順/流)于濟(水/)漯(水/)達(因水/入水)于河¶
<pb:KR1b0024_WYG_003-7a>¶
　此兖入貢道也¶
海(東北據海浮海有遼/東即所分營州地也)岱(西南/距岱)惟青州¶
嵎夷(地接要荒/故有夷)既略(封/略)濰(水/)淄(水/)其道(順故/道)¶
厥土白墳海濵(水旁/也)廣(大/)斥(鹵鹹/也)厥田惟上下(三/)厥賦¶
中上(四/)厥貢鹽絺(細/葛)海物惟錯(海雜物非一種/林云治玉之石)岱(山/)畎¶
(谷/)絲枲(麻/)鉛(錫/𩔖)松怪石(好石/似玉)萊夷(地/)作牧(可牧/牛羊)厥篚檿¶
(小/桑)絲(絲中琴/瑟弦)浮于汶(水/)達于濟(達濟則/達河矣)¶
海(東至/海)岱(北至/岱)及淮(南至/淮)惟徐州淮(水/)沂(水/)其乂(治/)䝉¶
<pb:KR1b0024_WYG_003-7b>¶
(山/)羽(山/)其藝(種/)大野(澤/)既豬(聚/水)東原(地/)底平厥土赤埴¶
(土/黏)墳草木漸(進/長)包(叢/生)厥田惟上中(二/)厥賦中中(五/)厥貢¶
惟土五色(王者封五色土為社建諸侯則各割其方色/土與之使立社燾以黄土苴以白茅茅取其)¶
(潔黄取王/者覆四方)羽(山/)畎夏翟(雉名羽/中旌旄)嶧(山/)陽(南向/也)孤(特/生)桐(中/琴)¶
(瑟/)泗(水/)濵(涯/)浮(輕/清)磬(磬/石)淮夷(孔云二水鄭云/淮水夷民也)蠙(蚌/生)珠暨¶
(及/)魚厥篚𤣥(黒/繒)纎(細/)縞(白繒黒白/繒皆縞者)浮(順/流)于淮泗達于河¶
淮(北據/淮)海(南距/海)惟揚州彭蠡(澤名今鄱陽湖/江漢二水所㑹)既豬陽鳥¶
(鴈隨陽之鳥秋南/春北隨日所在)攸(所/)居(水平有/岸可居)三江既入(孔云三江/入震澤鄭)¶
<pb:KR1b0024_WYG_003-8a>¶
(云入/海)震澤(吳南太湖今/蘇湖二州)底定(震澤水多震/動亦已底定)篠(竹/箭)蕩(大/竹)既¶
敷(布/生)厥草惟夭(少/長)厥木惟喬(髙/)¶
　韋昭說三江¶
　　吳松江　　浙錢塘江　　浦陽江¶
　郭景純說三江¶
　　岷江　　浙江　　松江¶
　王介甫說三江¶
　　一江自義興　　一江自毗陵　　一江自吳縣¶
<pb:KR1b0024_WYG_003-8b>¶
　班固說三江¶
　　南江從㑹稽吳縣南入海¶
　　中江從丹陽蕪湖縣西東至㑹稽羨入海¶
　　北江從㑹稽毗陵縣北東入海¶
　　夏云此皆據所見為言非禹舊迹酈道元謂東南¶
　　地卑萬流所輳觸地成川禹舊迹歴年湮没不可¶
　　復考¶
　夏氏取曽氏說三江¶
<pb:KR1b0024_WYG_003-9a>¶
　　北江導漾為漢之流於夏口合江匯於彭蠡¶
　　中江岷江之流¶
　　　二江經禹所導見導川經文中¶
　　南江豫章之川如彭水鄱水塗水之𩔖凡九水合¶
　　至彭蠡入江¶
　　　南江江之故迹非禹所導故不見導川經文中¶
　　　彭蠡之上止北江中江二江¶
　　　彭蠡之下并南江為三¶
<pb:KR1b0024_WYG_003-9b>¶
　南江中江北江以禹貢言之彭蠡水派而為三以入¶
　海也然今江水自彭蠡而東由秣陵京口以入海無¶
　有别派陵谷之變也蘇云三江一江而各源合而分¶
　者自若水味不相入古今稱唐陸羽知水味三派相¶
　雜不能相敗是也¶
厥土惟塗泥(地泉/濕)厥田惟下下(九/)厥賦下上(七/)上錯(六/)¶
厥貢惟金三品(金銀/銅)瑶琨(皆美/玉)篠簜齒(象/牙)革(犀/皮)羽(鳥/羽)毛¶
(旄牛/尾)惟木(楩楠/豫章)島(東海/曲)夷卉(草/)服(地俗以/卉為衣)厥篚織(細/紵)貝¶
<pb:KR1b0024_WYG_003-10a>¶
(水物或云/織成為文)厥包(裹/)橘(小/)柚(大/)錫貢(錫命/乃貢)沿(順流/而下)于江海¶
達于淮泗(徐州已言浮于淮/泗達于河此省文)¶
荆(北據/荆山)及衡(山/)陽(南向及/衡山)惟荆州江(水/)漢(水/)朝宗(似諸/侯春)¶
(朝夏宗/於天子)于海(江漢至荆雖未入海/而入海之勢已順)九江孔(甚/)殷(正/)沱潛¶
(水自江出為沱自漢出為潛/凡自江漢出者皆有此名)既道雲(澤/卑)土(方見/土)夢(澤/髙)作¶
乂(已可耕雲夢二澤跨/江南北方八九百里)¶
　孔說九江¶
　　江於此分為九道潯陽記云¶
<pb:KR1b0024_WYG_003-10b>¶
　　烏白江　蚌江　烏江　嘉靡江　畎江¶
　　源江　　廩江　提江　箘江¶
　曽說九江¶
　　九水合於洞庭¶
　　沅　　漸　　潕　　辰　　敘¶
　　酉　　澧　　湘　　資¶
厥土惟塗泥厥田惟下中(八/)厥賦上下(三/)厥貢羽毛齒¶
革惟金三品(與揚/同)杶(似/樗)榦(柘/)栝(柏葉/松身)柏礪(麤磨/石)砥(細於/礪)¶
<pb:KR1b0024_WYG_003-11a>¶
砮(石中/矢鏃)丹(朱/𩔖)惟箘簵(皆美/竹)楛(木中箭笴魯語肅/慎氏貢楛矢石砮)三邦(三/物)¶
(出雲夢澤/近澤三國)底(致/)貢厥名(天下稱善/有名者)包匭(匣也包之/又匣之)菁茅¶
(茅之有刺者祭以縮酒或云管子所/謂三&KR0387;茅孔以包為橘柚菁為菁菹)厥篚𤣥纁(三入為/纁五入)¶
(為𤣥此州/染色善)璣(小/珠)組(綬/類)九江納錫(其納待/錫命)大龜(龜千歲滿/尺二寸所)¶
(以決疑定策國之守龜不可/常有故必有符方錫之納之)浮于江沱潛漢逾(越也舍/舟陸行)¶
于洛至于南河¶
荆(西南至/荆山)河(北距/河)惟豫州伊洛&KR0518;澗(四/水)既入于河滎(澤/)¶
波(水/)既豬(後世塞/為地)導菏澤被孟豬(孟豬澤在菏東北菏/餘波流溢覆被之)¶
<pb:KR1b0024_WYG_003-11b>¶
厥土惟壤(髙者/壤)下土墳壚(疏/)厥田惟中上(四/)厥賦錯上¶
中(二/)厥貢漆枲絺(葛/)紵(布/)厥篚纎(細/)纊(緜/)錫貢磬錯(治/玉)¶
(磬之石遇治/磬乃錫之貢)浮于洛達于河¶
華陽(東據華/山南)黒水(西距/黒水)惟梁州岷(山/)嶓(冡/)既藝沱潛(此/梁)¶
(水自江漢出者孔云沱/潛發源此州入荆州)既道蔡(山/)蒙(山/)旅(祭/)平(地/)和夷¶
底績厥土青黎(黒/)厥田惟下上(七/)厥賦下中(八/)三錯厥¶
貢璆(玉/名)鐡銀鏤(剛/鐵)砮磬熊羆狐貍(四/獸)織皮(貢四獸皮/織今罽)西¶
傾(山屬/雍州)因桓(水源出/西傾)是來浮于潛(自桓來/浮潛)逾于沔(漢/上)入¶
<pb:KR1b0024_WYG_003-12a>¶
于渭亂(絶/流)于河¶
黒水(西距/黒水)西河(東據河龍門之/河在冀州西)惟雍州弱水(無力不/能負芥)既¶
西(萬水東注惟/弱水不可東)涇(水/)屬(逮/入)渭(水/)汭(北/)漆(水/)沮(水/)既從(入/渭)¶
灃水攸同(同入/渭)荆(山/)岐(山/)既旅(祭/)終南(山/)惇物(山/)至于¶
鳥鼠(山三山同/上既旅)原(髙/平)隰底績至于豬野(亦底/績)三危(西裔/山)¶
既宅(可/居)三苗(竄於/三危)丕(大/)敘(次之不以其有罪而/棄  亦使其得次序)厥土惟¶
黄壤厥田惟上上(一/)厥賦中下(六/)厥貢惟球琳(皆玉/名)琅¶
玕(石如/珠)浮于積石(山導河/所自)至于龍門(山禹所/鑿處)西河㑹于¶
<pb:KR1b0024_WYG_003-12b>¶
渭汭(孔云㑹逆流也自渭北涯逆水西上雍林云雍州/來帝都二道一道自積石至西河一道自渭來亦)¶
(㑹於/西河)織皮(西戎織/皮為衣)崑崙析支渠搜(西戎三/國名)西戎即(就/)敘¶
(戎亦即敘平/水之功大矣)¶
導(疏導之與/湮水異也)岍及岐(雍/)至于荆山(雍/)逾于河(梁即龍/門西河)壺¶
口(冀/西)雷首(冀/西)至于太岳(冀/西)底柱(形如柱在冀/南河中流)析城(冀/南)至¶
于王屋(冀/南)太行(冀/西)恒山(冀/西)至于碣石(冀/北)入于海¶
　鄭𤣥以為正隂列馬融王肅以為北條¶
西傾(雍/西)朱圉(雍/西)鳥鼠(雍/南)至于太華(雍豫/之間)熊耳(豫/西)外方(豫/西)¶
<pb:KR1b0024_WYG_003-13a>¶
桐柏(豫/南)至于陪尾(豫/東)¶
　次隂列中條¶
導嶓冡(梁/南)至于荆山内方(荆/)至于大别¶
　次陽列¶
岷山(梁/)之陽至于衡山(荆/)過九江(荆/)至于敷淺原(揚/)¶
　正陽列馬融王肅以二陽列為南條¶
　此隨山也取山之大者為標準且導山旁水也山水¶
　之源導山所以導水也逾人過也入水入也或以逾¶
<pb:KR1b0024_WYG_003-13b>¶
　為山脉今隂陽家所謂過江龍也前已逐州載山水¶
　之治矣此更說首尾一經一緯也¶
導弱水(雍/)至于合黎(雍水在/流沙東)餘波入于流沙(雍/)導黒水¶
(雍幽若/險漆)至于三危(梁/)入于南海(梁/)¶
　水能為害亦能為利惟二水則有害無利故皆導之¶
　塞外載之導山導水之間上下皆不相屬外之也¶
導河(雍/)積石(雍/)至于龍門(河至龍門夾兩山間流最/湍禹以其夾卯鑿而大之)南¶
至于華(山/)隂(北冀梁雍/豫四州界)東至于底柱(山在河中流河水/分流包山而過山)¶
<pb:KR1b0024_WYG_003-14a>¶
(見水中/若柱然)又東至于孟津(過渡處/在南河)東過(大水受/小水)洛汭(洛入/河處)¶
至于大伾(山再成/曰伾)北過(大水受/小水)洚水(入/河)至于大陸(地/)又¶
北播(散/)為九河(河至大陸北流地皆平易/決故疏為九以殺其勢)同為逆河(同/為)¶
(一大河/名逆河)入于海(碣石/之海)¶
　河出崑崙(山髙二千五百餘/里日月所相隱暎)去中國逺隱伏地中至¶
　積石山下有石門河水冒之以西南流其在積石之¶
　前者不為害故平水之功發於積石至于龍門或鑿¶
　山或穿地以通流馴致入海也¶
<pb:KR1b0024_WYG_003-14b>¶
　導河(水/上)積石(山/下)　　　　自入海¶
　　導河自積石而河不始於積石故先言河後言積¶
　　石¶
　嶓冡(山/上)導漾(水/下)　　　　入江¶
　岷山(山/上)導江(水/下)　　　　自入海¶
　　二水源出二山故先言山後言水¶
　導沇水　　　　　　　自入海¶
　　沇濟水所自漢入江洛渭入河濟最微然能絶(横/過)¶
<pb:KR1b0024_WYG_003-15a>¶
　　河(濟清河濁/水不得亂)涉汶而自入海故得與江河淮為四¶
　　瀆有本故也人之為學可不立其本乎¶
　導淮自桐柏　　　　　自入海¶
　　出胎簪山東北然後過桐柏山¶
　導渭自鳥鼠　　　　　入河¶
　　出隴西首陽縣渭首亭南谷¶
　導洛自熊耳　　　　　入河¶
　　出冡嶺山¶
<pb:KR1b0024_WYG_003-15b>¶
　　三水源在三山上游不出三山治水施功自三山¶
　　發耳故曰自¶
嶓冡(雍/山)導漾(泉始出為漾/東南流為沔)東流為漢(雍沔水至漢中為/漢水隨所至地得)¶
(名/)又東為滄浪之水(豫/)過三澨(水入/漢處)至于大别(山/)南入¶
于江(漢東流觸大别/山而南與江合)東匯(回旋/曲折)澤(聚/)為彭蠡(揚/)東為北¶
江(揚/)入于海¶
　漢水合江勢湍激得彭蠡回旋之又分為北江其勢¶
　漸殺乃安流而入海如河之播為九也¶
<pb:KR1b0024_WYG_003-16a>¶
岷山(梁/)導江東别(分/)為沱(梁江之/别流)又東至于澧(梁/)過九¶
江(荆/)至于東陵(荆/)東迤(敘/行)北㑹于匯(彭/蠡)東為中江(揚/)入¶
于海¶
導沇水(冀/)東流為濟(冀/)入于河溢(滿/)為滎(豫/澤)東出于陶¶
丘北(豫/)又東至于菏(豫/澤)又東北㑹于汶(青/)又北東入于¶
海(青/)¶
導淮自桐柏(豫/)東㑹于泗沂(徐二/水)東入于海¶
導渭自鳥鼠同穴(雍鳥鼠共為雌/雄同穴處此)東㑹于澧(雍/)又東㑹¶
<pb:KR1b0024_WYG_003-16b>¶
于涇(雍/)又東過漆沮(雍/)入于河¶
導洛自熊耳(豫/)東北㑹于澗&KR0518;(豫二/水)又東㑹于伊(豫/)又¶
東北入于河¶
九州攸同(同底於平/無水阻間)四隩(海/表)既宅(可/居)九山(九州/之山)刋(槎木/通道)¶
旅(祭/)九川(九州/之川)滌(疏/)源九澤既陂(障無/決溢)四海㑹同(同朝/㑹京)¶
(師/)六府孔(甚/)修庶土交(皆/)正(彼此互觀/各得其正)底慎(謹之取/有節)財¶
賦咸(皆/)則(法/)三壤(田上/中下)成賦(賦/法)中邦(國/)錫(與諸/侯)土(胙之/土使)¶
(開/國)姓(命之氏因生/錫姓以顯之)祗(敬/)台(我/)德先(率諸/侯)不距(人不/違距)朕行¶
<pb:KR1b0024_WYG_003-17a>¶
　水患平則地利興乃則(法/)壤(土/)以成賦此貢法也然¶
　必行之以人故建侯焉又必先之以身故祗德焉如¶
　是則人皆翕從而賦法非徒法矣¶
<pb:KR1b0024_WYG_003-18a>¶
五百里(規方千里去王/城四面五百里)甸服(畿為天/子治田)百里(近/)賦納總(總/穗)¶
(稾納/之)二百里納銍(穗/)三百里納秸(止納稾以/粟予之)服(服役輸/賦之事)¶
(以其處五百里之中/便於服役使以力食)四百里粟(不去/殻)五百里米(無/殻)¶
　地逾逺而愈輕¶
五百里侯服(建以屏/王室)百里采(卿大夫/采邑)二百里男邦(五十/里之)¶
(國/)三百里(外三/百里)諸侯(百里/之國)¶
　先小後大小國易得京師之助王畿不為大國所逼¶
　也¶
<pb:KR1b0024_WYG_003-18b>¶
五百里綏服(逺畿甸而接要荒/綏中國以服夷狄)三百里(内三百里/近侯服者)揆(度/)¶
文(德/)教二百里(外二百里/接要荒者)奮武(威/)衞(衞中/國)¶
　文教用夏也武衞使不得猾夏也所以嚴夷夏之辨¶
　猶所謂周索戎索也¶
五百里(九州/之外)要服(要約羈/縻之)三百里(内三/百里)夷(徼外/夷)二百里¶
(外二/百里)蔡(要夷蔡流皆夷狄名林云春秋蔡二叔之蔡索/達反放罪人於此也吕云夷守中常之教蔡如)¶
(字法三百/里而差簡)五百里荒服(愈逺愈/簡略)三百里(内三/百里)蠻(蠻夷/一也)二¶
百里流(流共工之流亦放罪人之/地孔云移也政教隨其俗)東漸(入/)于海西被(及/)¶
<pb:KR1b0024_WYG_003-19a>¶
于流沙(西海/外)朔(北/)南暨(及/)聲教訖(盡/至)于四海¶
　患平利興賦法成疆理定東西南北無思不服也¶
禹錫(贄/見)𤣥(天/色)圭(玉/)告厥成功¶
　禹八年於外事從其宜不由中覆功既成贄圭見堯¶
　以告成事也孔云堯錫禹圭以顯之林云𤣥象天告¶
　成於天¶
甘誓第二　　　　　　　　　夏書¶
啓與有扈(有扈以堯舜與賢/而啟繼父遂不臣)戰于甘(地/)之野作甘誓(軍/旅)¶
<pb:KR1b0024_WYG_003-19b>¶
(曰誓㑹/同曰誥)¶
　讀書必識時變三聖相承渾然無間有苗之征未嘗¶
　戰也曰與曰戰扈直與啓抗若勢均力敵者與徂征¶
　氣象有間矣¶
甘誓大戰(戰至於大尤/見扈陵抗)于甘乃召六卿(冢宰司徒宗伯/司馬司宼司空)¶
(無事為六卿有事則分掌六師六卿分職司馬主兵官/制也六卿並將司馬師一兵制也見官兵之制夏時已)¶
(然成周潤色之而已夏云周禮鄉大夫每鄉卿一/人各率其鄉之人屬大司徒非冡宰以下之六卿)王曰¶
嗟六事(服役/六軍)之人(天子/六軍)予誓告汝有扈氏威(虐/)侮(慢/)五¶
<pb:KR1b0024_WYG_003-20a>¶
行怠棄三正(天地/人)天用勦(截/)絶其命今予惟恭行天之¶
罰¶
　五行之氣散在天地間秀者為人偏者為萬物扈殘¶
　民殄物威侮之實也天地人之正理貫通為一怠棄¶
　不存是自絶其天也自絶則天絶之啓奉天討而已¶
　一云王者以五行之德王三正夏建寅商建丑周建¶
　子易服色改正朔也¶
左(車左/主射)不攻(治/)于左汝不恭命右(車右勇力/執戈退敵)不攻于右¶
<pb:KR1b0024_WYG_003-20b>¶
汝不恭命御(居中執馬/馭以正馬)非其馬之正汝不恭命¶
　各嚴部分不出其位所謂師出以律也¶
用命賞于祖(親征載遷廟主/賞功不敢專)不用命戮于社(載社主/社主殺)予¶
則孥(子/)戮(辱/)汝¶
　所謂臨事而懼以警衆亦以自警也　啓承三聖熙¶
　洽之後未嘗按行陳之事一旦誓師如素講者古人¶
　體用之學於此可見¶
五子之歌第三　　　　　　　夏書¶
<pb:KR1b0024_WYG_003-21a>¶
太康(啓/子)失邦昆(兄/)弟五人須(待/)于洛(水/)汭(北/)作五子之¶
歌¶
　氣象又不同矣失邦者太康之惡也五子須之徬¶
　徨哀痛歌不能已其反覆愛篤之至所謂垂涕泣¶
　而道者也¶
五子之歌太康尸(居/)位以逸豫滅厥德黎民咸貳(離/心)乃¶
盤(槃/)遊無度畋于有洛之表(外/)十旬弗反¶
　民貳矣而方盤遊¶
<pb:KR1b0024_WYG_003-21b>¶
有窮(國/)后羿因民弗忍(堪/)距于河¶
　姦雄何世無之若太康不失民心羿雖有不臣之心¶
　何能為因云者明禍亂之本在此而不在彼也¶
厥弟五人御其母以從徯于洛之汭(北/)五子咸怨述大¶
禹之戒以作歌¶
　所謂過大而怨也¶
其一曰皇祖有訓民可近(親/)不可下(疎/棄)民惟邦本本固¶
(牢/)邦寧予視天下愚夫愚婦一能勝予一人三失(二非/矣況)¶
<pb:KR1b0024_WYG_003-22a>¶
(三/乎)怨豈在明(已見用明/而易短)不見(未/明)是圖予臨兆民懍乎若¶
朽(腐/)索之馭六馬(一車駕六馬兩服/兩驂驂外兩騑)為人上者奈何不¶
敬¶
　禹受位于舜其命曰可愛非君可畏非民后非衆罔¶
　與守邦故其訓堅決著明其功髙出一世之上而其¶
　心常在一世之下也¶
其二曰訓有之内作色荒外作禽荒甘酒嗜音峻(髙/)宇¶
彫牆有一于此未或不亡¶
<pb:KR1b0024_WYG_003-22b>¶
　有一且亡況兼之乎¶
其三曰惟彼陶唐(堯/)有此冀方(王/都)今失厥道亂其紀綱¶
乃底滅亡¶
　冀方者堯之冀方也當時聲名文物四海㑹同其盛¶
　何如也而今墜之邪¶
其四曰明明我祖萬邦之君有典(常也註/謂經籍)有則(法/)貽(與/)¶
厥子孫闗(通/)石(二十四銖為兩十六兩為/斤三十斤為鈞四鈞為石)和(平/)鈞王府¶
則有荒墜厥緒(基/)覆宗(族/)絶祀¶
<pb:KR1b0024_WYG_003-23a>¶
　典則道也鈞石器也精粗一致器道之所寓也鈞石¶
　天下皆有不如王府者適輕重之宜闗和之所謂同¶
　律度量衡也祖之遺子孫者詳盡如此而墜之可乎¶
其五曰嗚呼曷(何/)歸予懷之悲萬姓仇予(兄弟一體仇/其兄即仇其)¶
(弟/也)予將疇(誰/)依鬱陶(精/結)乎予心顔(面/)厚有忸怩(羞/恥)弗慎¶
厥德雖悔可追¶
　辭㫖惻然一出太康之口代為太康寒心也觀此可¶
　觀變風變雅矣¶
<pb:KR1b0024_WYG_003-23b>¶
𦙍征第四　　　　　　　　　夏書¶
羲和湎(酒/)淫廢時亂日𦙍徃征之作𦙍征¶
𦙍征惟仲康肇(初/)位(即/位)四海𦙍(國/)侯命(受王/命)掌六師¶
　羿逐太康太康崩其弟仲康立即位之初以六師之¶
　柄付之𦙍侯所以收兵權也(即夜拜宋/昌之意)故終仲康之¶
　身羿不得逞至仲康子相始為羿所逐羿自立為帝¶
　羿淫亂為家衆所殺寒浞代之殺相相之后緡生少¶
　康夏之遺臣滅浞而立少康然後祀夏配天不失舊¶
<pb:KR1b0024_WYG_003-24a>¶
　物事詳見左傳襄四年蘇氏云羲和忠於夏羿假¶
　仲康命使𦙍征之¶
羲和(堯時羲和四人至夏合為一天人分淳龎散若/天之職簡政事日詳可以觀大勢之轉移矣)廢¶
厥職酒荒于厥邑𦙍后承王命徂征¶
　羲和湎淫疑羣聚崇飲以謀亂未必非羿之黨故征¶
　之¶
告于衆曰嗟予有衆聖有謨訓(戒後/世)明(明/明)徵(有/驗)定保(所/以)¶
(保定/國家)先王克謹天戒(日月食五星變天/所以警戒人君)臣人克有(守/)常¶
<pb:KR1b0024_WYG_003-24b>¶
憲(法/)百官修(交/修)輔(助/)厥后惟明明(德明矣得修/輔而又明)每歲孟¶
春遒人(宣令/之官)以木鐸(金口/木舌)徇(告/)于路(使人/聞之)官師(衆/)相規¶
(正/)工(百/工)執藝(隨所執/之藝)事以諫(如輪扁諫/齊桓公)其或不恭(責難/於君)¶
邦有常刑¶
　此將數羲和之罪而先舉先聖之訓也¶
惟時(是/)羲和顛覆(敗/)厥德沈亂于酒畔(棄/)官離次(位/)俶¶
(始/)擾(亂/)天紀(時/日)遐(逺/)棄厥司(所職/主)乃季秋月朔辰(日月/所㑹)¶
(謂之辰歲/十二㑹)弗集(合孔云不合/則日食可知)于房(所舍/之次)瞽(樂官/無目)奏(伐/)鼓¶
<pb:KR1b0024_WYG_003-25a>¶
(所以/助陽)嗇夫(孔云主/幣之官)馳庶人走(馳走皆以供/救日之役)羲和尸(主/)厥¶
官罔聞知昬迷于天象以干(犯/)先王之誅¶
　此責羲和之辭也¶
政典(夏刑書所謂/司馬法也)曰先時者殺無赦不及時者殺無赦¶
　此誓衆之辭欲其期㑹不愆也¶
今予以爾有衆奉將天罰爾衆士同力王室尚(庶/)弼予¶
欽承天子威命¶
　罰曰天威命自天子¶
<pb:KR1b0024_WYG_003-25b>¶
火炎(熾/烈)崑岡(山出/玉)玉石俱(皆/)焚(無分/别)天吏(天子/之吏)逸(過/)德¶
烈于猛火(兵過不擇善惡/其猛烈於火)殱(殺/)厥渠(大/)魁(首/)脅(逼/)從(隨/亂)¶
罔治舊染(漸/)汙(濁/)俗咸(皆/)與維新(自新/改過)¶
　如此則無俱焚之失¶
嗚呼威(振厲/奮發)克(勝/)厥愛(私愛/姑息)允(信/)濟(集/成)愛克厥威允罔¶
功其爾衆士懋(勉/)戒(警/)哉¶
自契至于成湯(契十四/世至湯)八遷(契居商昭明居砥石相土/居商丘湯居亳餘四遷未)¶
(詳/)湯始居亳從先王(契父帝/嚳居亳)居作帝學&KR0117;(治/)沃(沃土二/書亡)¶
<pb:KR1b0024_WYG_003-26a>¶
湯征諸侯葛伯不祀湯始征之作湯征(一書亡事/詳見孟子)¶
伊尹去亳適夏(所謂五就桀湯使/徃輔桀格其非心)既醜(惡/)有夏(桀不/悛)復¶
歸于亳入自北門(商北/門)乃遇汝鳩汝方(湯二/賢臣)作汝鳩汝¶
方(二書/亡)¶
　¶
　¶
　¶
　¶
<pb:KR1b0024_WYG_003-26b>¶
　¶
　¶
　¶
　¶
　¶
　¶
　¶
　尚書詳解卷三¶

