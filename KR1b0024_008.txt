# -*- mode: mandoku-view -*-
#+TITLE: 胡氏尚書詳解
#+DATE: 2015-09-23 09:36:03
#+PROPERTY: JUAN 8
<pb:KR1b0024_WYG_008-1a>¶
欽定四庫全書¶
　尚書詳解卷八　　　　　宋　胡士行　撰¶
康誥第十一　　　　　　　　　周書¶
成王既伐管叔蔡叔以殷餘民(不遷洛/之民)封康叔(文王/子)作¶
康誥酒誥梓材¶
　三監既伐商之大家世族皆遷洛周公君陳畢公始¶
　中終之所式化也其存而不遷者為餘民衞地康叔¶
　所封也¶
<pb:KR1b0024_WYG_008-1b>¶
康誥惟三月哉(始/)生魄(十六/日)周公初基(立基/址)作新大邑¶
于東國洛四方民大和(恱/)㑹(如靈臺/子來)侯甸男邦采衞(五/服)¶
(之邦五服男居中言邦則五/服可知  此史臣立言之體)百工(官/)播(鼓/舞)民和見(著/)士¶
(事/功)于周周公咸勤(勞來/慰撫)乃洪(𢎞/)大誥治(治/道)¶
　作洛邑者欲以遷商民也命康叔者所以撫不遷之¶
　商民也脉絡正相闗係卜洛之先已封康叔矣當宅¶
　洛時臣民畢㑹誥於時作焉所以大警衆也故不曰¶
　命而曰誥云　大誥東征所作書也前此誥雖作而¶
<pb:KR1b0024_WYG_008-2a>¶
　人方為疑猶未盡孚至此大和㑹乃洪前日大誥之¶
　意而發明之則人無不孚者矣¶
王若曰孟侯(諸侯/之長)朕其弟(周公以王命/告故弟康叔)小子封(康叔/名)惟¶
乃丕顯(顯/德)考文王克明德(日月/照臨)慎罰(視民/如傷)不敢侮(輕/)鰥¶
寡庸庸(用所/當用)祗祗(敬所/當敬)威威(懲所/當懲)顯民(公道暴/白於民)用肈(始/)¶
造(有/)我區(域/中)夏(中/國)越我一二邦以修(始修之/一二邦)我西土惟¶
時怙(恃之如父時怙/絶句冒屬下句)冒(覆之/如天)聞(升/聞)于上帝(天/)帝休(美/)天¶
乃大命文王(天之命/非本心)殪(滅/)戎(大/)殷誕受厥命越厥邦厥¶
<pb:KR1b0024_WYG_008-2b>¶
民惟時敘(次/敘)乃寡(少/有)兄(武/王)勗(勤以成/厥勲)肆(故/)汝小子封在¶
兹東土(衞/)¶
　自古明斷之君多恃其明而於細微之失不復知文¶
　王以丕顯明德而曰謹曰不敢於庸祗威毫釐不苟¶
　焉此王業所以興也然文王之本心不過修我之一¶
　二邦耳至西土怙冒而天命歸焉則非其心也故終¶
　逃之其身而後不能逃其子焉以文武艱難如此然¶
　後汝康叔得此東土為諸侯可不深自警歟林云此¶
<pb:KR1b0024_WYG_008-3a>¶
　篇首尾多及刑左傳曰周克商蘇忿生以温為司寇¶
　立政所謂司寇蘇公是也又曰康叔為司寇則成王¶
　時繼蘇公者康叔也康誥之作雖使即封(本國/外)亦并¶
　告以司寇(王朝/内)詰姦之事故書有曰外事外庶子外¶
　正者以衞言也曰内者司寇之事也¶
王曰嗚呼封汝念哉今民將在(在/叔)祗(敬/)遹(述/)乃文考紹¶
(繼/)聞(所/聞)衣(佩/服)德言(父兄道/德之言)徃敷(廣/)求于殷先哲王(賢聖/之君)¶
(六七/作)用保乂民汝丕遠惟商耉(老/)成人(故家遺老/猶有存者)宅(安/宅)¶
<pb:KR1b0024_WYG_008-3b>¶
心知訓(老成之訓一云訓民有所宅則/有所知虛靜不礙誠而明也)别(又/)求聞(多/聞)由¶
(用/)古先哲王(羲黄堯舜/禹湯之法)用康保民𢎞(學問/廣充)于天(與天/同大)若¶
德裕(足/)乃身(粹面/盎背)不廢在王命¶
　遹文考矣又求之殷哲王商耉成人猶未巳也又求¶
　之古先哲王凡羣聖心傳之妙制作之法悉聞悉見¶
　則學問精深衆理該貫道之大原其出於天者裕然¶
　在乃身而後王命可以不廢矣曰不廢者言至此僅¶
　可免過而已人臣職分豈易盡哉必如舜與曾子方¶
<pb:KR1b0024_WYG_008-4a>¶
　能不廢父命必如舜與周公方能不廢君命叔懋之¶
　哉¶
王曰嗚呼小子封恫(痛/)瘝(病/)乃身敬哉天畏(明/畏)棐忱民¶
情大可見(明/威)小人難保(撫后/虐讎)徃盡乃心無康(安/)好逸豫¶
乃其乂民(民乂則天/棐在其中)我聞曰怨不在大亦不在小(無大/無小)¶
(皆可/治亂)惠(當/順)不惠(不順/者)懋(勉/)不懋已汝惟小子乃服(所服/行政)¶
(教/)惟𢎞(大/)王(王/道)應(答/)保(安/)殷民亦惟助王宅(安/順)天命作¶
(興/)新民¶
<pb:KR1b0024_WYG_008-4b>¶
　衞之封以商民恫瘝汝非可忽以為富貴之具也天¶
　可畏而難諶民可見而難保皆爾侯憂責也可二爾¶
　心乎乂民亦所以奉天也民情難保召怨之端不在¶
　大小必於其不順不勉者而順之勉之焉則庶幾可¶
　以無怨矣於以𢎞王助王應保作新定宅天命皆以¶
　汝小子是望可不勉諸¶
王曰嗚呼封敬明乃罰人有小罪非眚(過/失)乃惟終(怙終/不悛)¶
自作(注絶/句)不典(常/)式(用/)爾(知/此)有厥罪小乃不可不殺乃¶
<pb:KR1b0024_WYG_008-5a>¶
有大罪非終乃惟眚災(横/過)適(偶/)爾既道(説/)極(盡/)厥辜(罪/)¶
時(是/)乃不可殺¶
　此司寇事也虞書宥過刑故之義¶
王曰嗚呼封有敘(為治/有敘)時(是/)乃大明(明其/事)服(民/服)惟民其¶
勑(相/正)懋(相/勉)和(協/)若有疾(視民如身/調護醫治)惟民其畢(盡/)棄(遠/)咎¶
(罪/)若保赤子(保民如子/心誠求之)惟民其康乂非汝封刑人殺人¶
(刑殺天討/非汝得私)無或刑人殺人(戒其/刑殺)非汝封又曰劓(割/鼻)刵(割/耳)¶
人(劓刵輕刑亦/非汝得私)無或劓刵人(戒其/劓刵)¶
<pb:KR1b0024_WYG_008-5b>¶
　若疾若子以待吾民可也刑可輕刑殺劓刵之乎一¶
　說非汝封得刑殺人也又不可使刑殺人不出於汝¶
　封句又曰下亦如上文非汝封得劓刵也又不可使¶
　劓刵人不出於汝封承上省文耳¶
王曰外事(司寇王官為内/衞國所封為外)汝陳(列/)時(是/)臬(法/)司(官/)師(法/注)¶
(絶/句)兹殷罰有倫(敘/)又曰要(察/)囚(情/)服(服/膺)念(思/)五六日至¶
于旬(十/日)時(三/月)丕(大/)蔽(斷/)要囚¶
　此衞國事也用法天下通用然殷罰又衞之民所素¶
<pb:KR1b0024_WYG_008-6a>¶
　習也故師之服念之久謹之至孔云司師絶句司主¶
　師衆也¶
王曰汝陳時臬事罰蔽殷彞(常/法)用其義(合/義)刑義殺勿庸¶
(用/)以次(就/)汝封(私/意)乃汝盡遜(用刑盡/順於理)曰時(是/)敘(有條/理)惟¶
曰(當自/謙曰)未有遜事¶
　此申言上意也¶
已汝惟(雖/)小子未其有(有/人)若(如/)汝封之心(善/)朕心朕德¶
惟(獨/)乃(汝/)知凡民自得(作/)罪(孽/)寇(竊/取)攘(强/取)姦(外/亂)宄(内/亂)殺¶
<pb:KR1b0024_WYG_008-6b>¶
越(取/)人于貨(取其/財)睯(强/凶)不畏死罔弗憝(惡/)¶
　以汝之心知朕之心尚德不尚刑而已民有自得罪¶
　而人無不惡以至不得不刑焉此豈朕心也哉¶
王曰封元惡(自得罪/為大惡)大憝(已大/可惡)矧惟不孝不友子弗祗¶
(敬/)服(幹/)厥父事大傷厥考心于父不能字(養/)厥子乃疾¶
厥子于弟弗念天顯乃弗克恭厥兄兄亦不念鞠(養/)子¶
哀(劬/勞)大不友于弟惟弔兹(至/此)不于我政人(為政之人/卿大夫)得¶
罪(不教之/罪乎)天惟與我民彝(天降/秉彝)大泯(没/)亂(上不教以/致泯亂)曰¶
<pb:KR1b0024_WYG_008-7a>¶
(上不自/責而曰)乃其速由(用/)文王作(所/立)罰(注絶/句)刑(不孝不/友之刑)兹無¶
赦不率(身率而/徒欲)大戛(擊之/可乎)¶
　自得罪者人可惡刑之已非朕心況不孝不友而亂¶
　民彝者乃政人不教之罪於此不自責而思正身以¶
　率之乃徒欲罪而戛擊之又可乎哉¶
矧惟外(衞/)庶子(訓公族/之官)訓人(掌教/人)惟厥正人(長人/者)越小¶
臣諸節(有符/節者)乃(當/)别(分/)播(散/)敷(布/)造(成/)民大譽(稱/頌)弗念¶
(念/此)弗庸(用/此)瘝(病/)厥君時(是/)乃引(長/)惡惟朕憝已汝乃其¶
<pb:KR1b0024_WYG_008-7b>¶
速由兹義率(皆/)殺亦惟君惟長不能(善/教)厥家人越(及/)厥¶
小臣外(衞/)正(官/長)惟威惟虐大放王命乃非德用乂汝亦¶
罔不克敬(敬/敷)典(五常/之教)乃由(用/)裕(在/寛)民惟文王之敬忌(慎/罰)¶
乃裕民曰(叔/曰)我惟有及(及文/王)則予一人以懌(喜/)¶
　民彝泯亂且當自責矧庶子正人諸節乃臣職之當¶
　播敷造譽者顧不念庸以病其君焉於是以其可惡¶
　而速殺之是汝為人君長不能正家以正人徒尚威¶
　虐而小臣外正亦效之矣豈天命汝以德義之意乎¶
<pb:KR1b0024_WYG_008-8a>¶
　汝知刑之不足尚則必敬敷五教在寛而以文王之¶
　慎罰為法可也汝能法文王之敬忌而自任曰有及¶
　焉是乃予尚德之意也而予云胡不懌乎¶
王曰封爽(明/)惟(思/)民(當/)迪(導/以)吉康(之/道)我時(是/)其惟殷先¶
哲王德用康乂民作(起/)求矧今民罔迪不適(之/善)不迪則¶
罔政在厥邦¶
　刑不可尚則有迪之以德而已人無有不善無迪之¶
　而不從者若不迪則是上之人自無善政非可徒咎¶
<pb:KR1b0024_WYG_008-8b>¶
　之民也¶
王曰封予惟不可不監(商先/王)告汝德(尚/德)之説于罰(慎/罰)之¶
行(事/)今惟民不靜(安/)未戾(定/)厥心迪(導/)屢(數四/矣)未同(皆/化)¶
爽(明/)惟(思/)天其(或/)罰殛我(不能/化民)我其不(不/敢)怨(怨/天)惟厥罪¶
(已有/罪)無在大亦無在多(不大不多/且不可)矧曰其尚(猶/)顯(大/)聞¶
(上/聞)于天¶
　既不咎民則當自責而已先王之明德慎罰不可不¶
　監也民之迪而未同是我君師之責未盡天且罰我¶
<pb:KR1b0024_WYG_008-9a>¶
　我不敢怨也王曰責如此叔當如何罪未有不自微¶
　而著者叔其兢兢焉可也¶
王曰嗚呼封敬哉無作怨(結/怨)勿用非謀(正/言)非彝(常/道)蔽(斷/以)¶
時(是/)忱(至誠/不息)丕(大/)則(法/)敏(疾/)德用康(安/定)乃心顧(日月/省)乃¶
德遠(深/長)乃猷(謀/)裕(寛/)乃以民寧不汝瑕(疵/)殄(絶/)¶
　非謀非彝則結怨於民矣不可用也惟明善而守之¶
　以誠康焉顧焉遠焉躬自厚而薄責於民寛裕優柔¶
　納民寧謐則汝予嘉而肯瑕殄之乎¶
<pb:KR1b0024_WYG_008-9b>¶
王曰嗚呼肆(陳/告)汝小子封惟命(我所/命爾)不于常(大而/非常)汝念¶
哉無我殄(棄絶/我言)享(知未/八殄)明(不迷/其意)乃服命(所戒全/篇之命)髙(尊/)乃¶
聽(所/聞)用康乂民¶
　此篇將終警叔以深領其告命也孔云天命不于常¶
　享有國土當明汝服行之命夏云無殄絶其享上之¶
　意髙聽殷上古王逺大之事¶
王若曰徃哉封勿替(廢/)敬典(前所謂罔/不克敬典)聽朕誥汝乃以¶
殷民世享(世世/享國)¶
<pb:KR1b0024_WYG_008-10a>¶
　此申前意而期以無窮之效也¶
酒誥第十二　　　　　　　　　周書¶
　紂為長夜之飲臣下化之此當時大病故一書專戒¶
　之¶
酒誥王若曰明(詔/布)大命于妹邦(衞也/紂都)乃穆(敬詩穆/穆文王)考文¶
王肇(始/)國在西土厥誥毖(戒/慎)庶邦庶士越(及/)少正(官之/貳副)¶
御事朝夕(不/息)曰祀兹酒(惟祭乃/用酒)惟天降命(置/酒)肇(始/)我民¶
惟(獨/)元(大/)祀天降威(罰/)我民用大亂喪德亦罔非酒惟¶
<pb:KR1b0024_WYG_008-10b>¶
行越小大邦用喪亦罔非酒惟辜¶
　紂沉湎之化溺人者深故文王所以訓其屬者朝夕¶
　不息謂夫所以置酒者以奉祀事耳外此而湎酒者¶
　則得罪於天而喪德喪邦矣¶
文王誥教小子(及其未流/而先正之)有正(有官長臨/之不敢飲)有事(若三農/九穀之)¶
(類不/暇飲)無彝酒(常/飲)越庶國飲惟(獨/)祀(祭飲/福)德將(以德/將之)無醉¶
惟曰我民(祖/父)迪(又自/教)小子(子/孫)惟土物愛(愛土所生之物/不敢糜秫稻為)¶
(酒/漿)厥心臧(善/)聰聽(子孫用/心聽)祖考之彝(常/)訓(教/)越(於/)小(飲/酒)¶
<pb:KR1b0024_WYG_008-11a>¶
大(修身/大成)德小子惟一(視小如大/無二汝心)¶
　文王誥毖庶邦下至小子者謹其初也既教之又使¶
　其祖考自教之謂酒小節也而大德之敗實自此始¶
　故愛土物者所以臧厥心小大一也爾小子謹無以¶
　不飲為小德而忽之彝酒之二字正妹土受病之源¶
　懲之不得不力也¶
妹土(提妹土/而教之)嗣(續/)爾股(足/)肱(手/)純(純一無怠文/王之德之純)其藝(種/)¶
黍稷奔走事厥考(父/)厥長(兄/)肇牽車牛遠服(事/)賈(商/)用¶
<pb:KR1b0024_WYG_008-11b>¶
孝養厥父母厥父母慶(喜子/遠歸)自洗(潔/)腆(厚/)致用酒(慰勞/乃得)¶
(飲/)¶
　前言文王所以教西土此以後成王告康叔所以教¶
　妹土粒食懋遷仰事無歉至此乃得飲則其飲也有¶
　節矣¶
庶士(衆/官)有正(長/)越庶伯(官/長)君子其爾典(常/)聽朕教爾大¶
克羞(養/)耉(老成/之人)惟君(盡君/道)爾乃飲食醉飽¶
　成王周公開飲酒之門不過三事祭祀用酒父母慶¶
<pb:KR1b0024_WYG_008-12a>¶
　用酒養老用酒三者皆良心所發於適情之中有養¶
　性之術孔云羞進老成之道¶
丕(大/)惟(思/)曰爾(叔/)克永(長/)觀(顧/)省(察/)作(動/)稽(考/)中德爾¶
尚(庶/)克羞(進/)饋祀(祀祖/考)爾乃自介(介然自/守於己)用逸(飲福得/自安適)¶
(之/時)兹乃允(信/)惟王正事(德中則/能正事)之臣兹亦惟天若(順/)元¶
(善之/長)德永(長/)不忘在王家¶
　觀省之永則一動作一飲啄不少放肆得飲福矣猶¶
　介然不自縱如此則能稽此中為此正而進於元矣¶
<pb:KR1b0024_WYG_008-12b>¶
　元天德也天且不違而王能忘之乎孔云介大也夏¶
　云助也¶
王曰封我西土(文王在/西土)棐(輔/教)徂(徃/日)邦君御事小子尚(庶/)¶
克用(從/)文王教不腆(厚/)于酒故我至于今克受殷之命¶
　紂以酒亡而周以不腆酒興可以酒為小德而輕之¶
　乎¶
王曰封我聞惟曰在昔殷先哲王迪(啓/知)畏天顯(顯/道)小民¶
(難/保)經(常/)德秉(執/守)哲(天命/之哲)自成湯咸(皆/)至于帝乙(賢聖之/君六七)¶
<pb:KR1b0024_WYG_008-13a>¶
(作/)成王(王/業)畏(敬/)相(臣/)惟御事厥棐(輔/君)有恭不敢自暇自¶
逸矧曰其敢崇(尚/)飲越(於/)在外(王畿/外)服(有/事)侯甸男衞邦¶
(國/君)伯(長/)越在内(畿/内)服百僚(屬/)庶尹(正/)惟亞(副/貳)惟服宗工¶
(服事尊/官之人)越百(官/)姓(族/)里(田/)居(不在位/閒居者)罔敢湎于酒不惟¶
不敢亦不暇惟助成王德顯(明/)越尹(正/)人祗(敬/)辟(法/)¶
　此舉商先王不湎酒以為教也君以畏天畏民之心¶
　畏相而臣皆以敬畏應之其不敢飲也猶有所畏而¶
　力制也至不暇則安之矣雖誘之不為也惟助成君¶
<pb:KR1b0024_WYG_008-13b>¶
　德之顯使其所以正人者能敬法而已敬商人所尚¶
　敬則不飲此止酒第一劑也¶
我聞亦惟曰在今後嗣王酣(樂沈/醉)身厥命(令/)罔顯于民¶
祗(所/敬)保(所/養)越(方在/於)怨(結/怨)不易(改/變)誕(大/)惟厥縱淫(和/)泆(蕩/)¶
于非彝(常/)用燕(飲/)喪(失/)威(可/畏)儀(可/象)民罔不䀌(痛/貌)傷心惟¶
(紂/位)荒(縱/)腆(厚/)于酒不惟(思/)自息(止/酒)乃逸(自以飲/為安)厥心疾¶
(凶/)狠(戾/)不克畏死(酒使/之然)辜在商邑越殷國滅(亡/)無(不/)罹¶
(以為/憂)弗惟德馨香(注絶/句)祀登聞于天誕惟民怨庶羣自¶
<pb:KR1b0024_WYG_008-14a>¶
酒腥聞在上故天降喪于殷罔愛于殷惟逸(安于/酒)天非¶
虐惟民自速辜¶
　此言紂湎酒之禍以為戒也¶
王曰封予不惟(但/)若(如/)兹(此/)多誥(戒/)古人有言曰人無¶
於水監(鑑水照/妍醜)當於民監(監民照/興亡)今惟殷(紂/)墜厥命我¶
其可不大監(紂/)撫(安/)于時(當時/之民)¶
　監殷撫民於叔乎望誥之多夫豈徒哉¶
予惟曰汝劼(固/)毖(慎/)殷獻(賢/)臣侯甸男衞(孟侯/所統)矧太史¶
<pb:KR1b0024_WYG_008-14b>¶
(掌六典八/法八則)友(叔所/親友)内史(掌八柄/之法)友越獻臣百宗工(賢臣/為尊)¶
(官/者)矧惟爾事(汝事一/云師事)服休(坐而論道多暇逸/者一云告老歸休)服采(作而/行之)¶
(治事/者)矧惟若(順/)疇(衆人/之事)圻父(司馬掌九圻之/法尊之為父)薄(回/)違(民/非)¶
(心/)農父(司徒/厚民)若(順/)保(民/居)宏父(司/空)定辟(君必慎擇司徒司/馬司空三卿則君)¶
(道/定)矧汝剛(力/)制于酒¶
　劼毖者敬重之也即前畏相棐恭之意也殷獻臣侯¶
　甸男衞固劼毖之矣況太史内史宗工乎況爾所事¶
　休采乎況國之三卿乎然將毖人不可不自毖也況¶
<pb:KR1b0024_WYG_008-15a>¶
　汝叔又自當剛制於酒乎夏云劼毖使羣臣不湎酒¶
　剛制使叔不湎酒也¶
厥或誥曰羣(聚/)飲汝勿佚(縱其/逃)盡執(捉/)拘以歸于周(京/師)¶
予其(將/)殺又惟殷(紂/)之迪(所/化)諸臣惟工乃湎于酒勿庸¶
(用/)殺之姑惟教之有斯明享(祀也勿殺而姑教之曰此/酒止以奉祀不可湎也可)¶
(謂厚/矣)乃(又/)不用(從/)我教辭(姑教/之辭)惟我一人弗恤(不恤我/不殺厚)¶
(意/)弗蠲(潔/)乃事時(是/)同于殺(至此乃不/得不殺)¶
　曰其殺矣又曰勿殺而姑教之至教之而又不用弗¶
<pb:KR1b0024_WYG_008-15b>¶
　恤弗蠲乃殺之不殺者本其心殺者其大不得已也¶
王曰封汝典聽朕毖(慎/)勿辯(使/)乃司民(主民/之臣)湎于酒¶
　此正身正官以清不飲之原也故以終篇¶
梓材第十三　　　　　　　　　周書¶
梓材王曰封以厥庶民暨(及/)厥臣(以一國/民之情)達(通之/於)大家¶
以厥臣(又以大家/臣民之情)達王惟邦君(為國家之綱領/在通上下之情)¶
　流言之變由上下之情不通耳故妹土之化以通一¶
　國之情為急大家彊而難通者也天子尊而難通者¶
<pb:KR1b0024_WYG_008-16a>¶
　也於此脉絡相貫則亂無從起矣此為邦之本也¶
汝若(順/)恒(常/道)越(於/是)曰我有師師(以典常之/師為師)司徒司馬司¶
空(國之/三卿)尹(正/官)旅(衆大/夫)曰(亦/曰)予罔(無/)厲(虐/)殺人亦厥君先¶
敬(如承/大祭)勞(慰勞/其民)肆(故/)徂(我所/徃宜)厥敬勞肆徃姦宄殺人歴¶
人(賊所過歴/如今干證)宥肆亦見厥君事戕(賊/)敗(禍/)人宥¶
　好生之德不特撫新國當然亦三代得天下之本也¶
　叔能師典常而明德慎罰焉則其三卿以下皆以不¶
　厲殺自許亦其君以敬勞先之故其徃而宥刑者亦¶
<pb:KR1b0024_WYG_008-16b>¶
　見其君宥刑之故耳¶
王(古/王)啓(聞/立)監(民監諸侯之長如三監之監自黄/帝立左右監之官以監觀萬國)厥亂(治/)¶
為民曰無胥(相/)戕無胥虐至于敬(不/侮)寡至于屬(連屬/存恤)婦¶
(婦/妾)合(合為/一體)由(用/)以容(包/)王(成/王)其效(致此/命於)邦君越(及/)御事¶
厥命曷(何/)以引(和緩不迫/漸而引之)養引恬(安/)自古王若(如/)兹(此/)¶
監(監呼康叔/而告之)罔(無/)攸(所/)辟(刑/)¶
　此承前因厲殺之意古王所以啓監者為民而無戕¶
　虐寡必敬婦必屬視民如一體也則今王所以命邦¶
<pb:KR1b0024_WYG_008-17a>¶
　君者亦優游和緩以漸而安康之耳豈以刑而操切¶
　之邪¶
惟曰若(如/)稽(考治/土宜)田既勤(用/力)敷(開/布)菑(去/草)惟其陳(陳/設)修(修/治)¶
(糞壤/之類)為厥疆(畔塍所/以蓄水)畎(洫所以/瀉水)若作室家既勤垣(卑/牆)墉¶
(髙/牆)惟其塗(泥/)塈(仰/塗)茨(蓋/)若作梓材(梓木之/良材)既勤樸(坯略/治)¶
斵(詳/治)惟其塗(漆/)丹(朱/)雘(采/飾)¶
　既勤喻前人創業之難也惟其喻今日嗣業之不可¶
　不成其終也吕云周自大王王季文武積累周公復¶
<pb:KR1b0024_WYG_008-17b>¶
　為定亂十已八九今所少者隄防覆蓋粉飾而已康¶
　叔茍不撫摩餘民復為變亂前功皆廢矣命之之意¶
　至切也¶
今王惟曰先王(文/武)既勤用(徽柔懿恭/不遑暇食)明德懷(懷撫/諸侯)為夾¶
(為夾/輔)庶邦享(來/朝)作(如/)兄弟(親/宻)方(萬/方)來亦既(盡/)用明德(文/武)¶
(以德先諸/侯以德應)后(成王為/元后)式(用/)典(文武/舊典)集(合/)庶邦丕(大/)享皇¶
天既付(托/)中國(禮樂法/度之區)民越厥疆土于先王肆(大也一/民莫非)¶
(其臣則尺地/莫非其有)王(今/王)惟(專/)德用和(調/)懌(恱/)先(挽/)後(推/)迷民¶
<pb:KR1b0024_WYG_008-18a>¶
(商民未/感周化)用懌(恱/)先王受命(天付民/之命)¶
　此以實前既勤惟其之論也先王既勤德以懷庶邦¶
　矣今王可不式典以益集之乎惟皇天以中國民托¶
　之先王以其用德之勤故也於中國民之中有迷民¶
　焉天與先王之意必不懌矣今王得不純於任德以¶
　和懌迷民者而懌先王受命乎一云先迷民紂之民¶
　後迷民武庚之民¶
已(歎/辭)若兹監(呼/叔)惟(思/而)曰(言/)欲至于萬年惟王子子孫孫¶
<pb:KR1b0024_WYG_008-18b>¶
永保民¶
　用德者王也而體德以施之民者監也故致歎以深¶
　望康叔謂吾心所欲將萬年惟王世世保民而無有¶
　間此用德之意者焉監分吾民者可不深長思邪¶
召誥第十四　　　　　　　　周書¶
成王在豐(舊都宗周文/王廟在焉)欲宅洛邑(土中受四方/朝㑹道里均)使召公¶
先相(視/)宅作召誥¶
　后稷封邰公劉遷豳岐西北四百里大王遷岐邠西¶
<pb:KR1b0024_WYG_008-19a>¶
　五百里文王都豐岐東南三百餘里武王都鎬豐二¶
　十五里史記武王克商遷九鼎於洛邑其言曰我南¶
　望三塗北望岳鄙顧詹有河粤詹雒伊無遠天室營¶
　周居於雒邑而後去是宅雒武王本意而未成者也¶
　至周公相成王致太平將歸政遂營洛邑以居九鼎¶
　㑹諸侯而王都則常在鎬平王東遷始都洛而鎬為¶
　禾黍矣¶
　周公作洛有二¶
<pb:KR1b0024_WYG_008-19b>¶
　瀍水西郟鄏為都定鼎曰王城曰東都瀍水東遷頑¶
　民曰下都成周王城在西下都在東春秋王子朝在¶
　王城曰西土敬王在成周曰東土或云成周王城下¶
　都總名¶
召誥惟二月既望(十/五)越六日乙未(二十/一日)王朝(早/)步(行/)自¶
周(鎬/)則至于豐(告文/王廟)惟太保(召/公)先周公相宅越(於/)若(順/王)¶
(命/)來(行/)三月惟丙午朏(初/三)越三日戊申(初/五)太保朝至于¶
洛卜宅厥既得卜(吉/)則經營(規度朝市宗/廟郊社之位)¶
<pb:KR1b0024_WYG_008-20a>¶
　太保二月二十一日離豐三月六日至洛豐至洛不¶
　必半月經涉之久者在道審定規模至洛舉而行之¶
　耳¶
越三日庚戌(初/七)太保乃以庶殷(所遷/殷民)攻(治/)位(所經營/之基地)于¶
洛汭越五日甲寅(十/一)位成若翼日乙夘(十/二)周公朝至于¶
洛則達(徧/)觀于新邑營¶
　既得卜一日乃攻位者相視籌度而後興工築也五¶
　日位成者庶民攻之不日成之亦見其不窮奢侈不¶
<pb:KR1b0024_WYG_008-20b>¶
　待曠日持久也¶
越三日丁巳(十/四)用牲于郊(天/)牛二(后稷/配)越翼日戊午(十/五)¶
乃社(五土/之神)于新邑牛一羊一豕一(禮有以少/為貴者)越七日甲¶
子(二十/一)周公乃朝用書(賦功屬/役册書)命庶殷侯甸男(服/)邦伯¶
(方/伯)厥既命殷庶庶殷丕(大/)作(起赴/功)¶
　達觀之後三日而祭天明日而祭地又七日而命役¶
　遷延十餘日者事愈大則動愈遲反覆經營規模全¶
　備用工之後不愆於素蓋不於斧斤紛紜之時始有¶
<pb:KR1b0024_WYG_008-21a>¶
　商議也庶殷讎民也而丕作綏來動和之妙如此¶
太保乃以庶邦冡君出取幣(贄見/之幣)乃復入錫(予/)周公曰¶
拜手稽首旅(陳/)王若(及/)公誥告(教/)庶殷越自(根本/在)乃御¶
事(周御事一云如所謂敢/告僕夫不敢斥王也)¶
　洛事畢周公將歸召公以戒王之辭使周公轉達之¶
　王告殷自御事此旅王大意下文乃申言之¶
嗚呼皇天上帝改厥元子(紂為天子而/天換易之)兹大國殷之命¶
(轉為/周)惟王(成/王)受命無疆(窮/)惟休(美/)亦無疆惟恤(憂責/之大)嗚¶
<pb:KR1b0024_WYG_008-21b>¶
呼曷其(若之/何)奈何弗敬天既遐(棄/)終(絶/)大邦殷之命兹¶
殷多先哲王在天(若可/憑藉)越厥後王(紂/)後民(紂之/民)兹服(受/)¶
厥命厥(其/)終(後/)智(明智/之人)藏(退/休)瘝(病民/之人)在(在/朝)夫(受害/之民)知保¶
抱𢹂持厥婦子以哀籲(呼/)天徂(徃/)厥亡(逃紂/虐)出(方/出)執(紂/已)¶
(拘執/之)嗚呼天亦哀(憐/)于四方民(被紂/虐)其(故/)眷命(周/)用懋¶
(篤/)王其疾(速/)敬德¶
　敬天德也¶
相(視/)古先民(古之/人)有夏(禹/)天迪(啓/)從(順/)子(傳之/子)保面(禹/仰)¶
<pb:KR1b0024_WYG_008-22a>¶
稽(考/)天(意/)若(順/)今時(此/)既墜厥命今相有殷(湯/)天迪格¶
(至/)保面稽天若今時既墜厥命今沖子嗣(位/)則無遺(忘/)¶
夀耉(老成人多識/前言徃行)曰其(庶/能)稽(考/)我古人之德矧曰其有¶
能稽謀自天(天/道)¶
　夏殷之與天一如此今皆墜命命其可常乎前人其¶
　可恃乎惟有老成不特可以考古道況可以明天道¶
　則庶幾可以永保天命也¶
嗚呼有王雖小(幼/沖)元子(天之/元子)哉其(庶/幾)丕(大/)能諴(和/)于小¶
<pb:KR1b0024_WYG_008-22b>¶
民今(即/)休(美/)王不敢後用(當躬/用力)顧(視/)畏于民碞(險載舟/覆舟安)¶
(輿駭/輿)王來(洛/)紹(繼/)上帝自服(行/)于土中¶
　民一也而其中有小民焉有民碞焉尤王者代天子¶
　民中天下而定四海者所當加意也¶
旦曰其作大邑其自時(此/)配(合/)皇天毖(謹/)祀于上(神/)下¶
(祇/)其自時中(土/中)又(治/)王厥有成命(天命之定/一云君命)治民今休¶
　此召公舉周公之說以證自服土中之論也作大邑¶
　則有大規模大功業所以配天祀神治民而致命之¶
<pb:KR1b0024_WYG_008-23a>¶
　成民之休者皆在此可不重歟¶
王先(不敢/後)服(治/)殷御事(化殷民在/治御事)比(近/)介(副/貳)于我有周¶
御事(合商周御事為一/以漸染陶成之)節(折/)性(商臣/之性)惟日(日/日)其邁(進/善)王¶
敬作所(以敬為所/止其所止)不可不敬德(不得不然/不待勉强)¶
　性本善也習之遠而有不善焉比介于周則節而日¶
　邁其善之天還矣然又當祗德以先之不可徒諉之¶
　御事而已也¶
我不可不監(視/)于有夏亦不可不監于有殷我不敢知¶
<pb:KR1b0024_WYG_008-23b>¶
曰有夏服(受/)天命惟有歴(繼/歴)年(多/年)我不敢知曰不其延¶
(長/)惟不敬厥德乃早墜厥命我不敢知曰有殷受天命¶
惟有歴年我不敢知曰不其延惟不敬厥德乃早墜厥¶
命今王嗣(繼/)受厥命我亦惟兹二國(夏/殷)命(天命所/以長短)嗣(繼/)¶
若(順/)功(敬而有/功者)¶
　國之興亡長短既視之又視之其敬不敬耳¶
王乃初服(宅洛即辟/初行政)嗚呼若生子罔不在厥初生(保養/於初)¶
自貽(與/)哲(人心自有/之明哲)命(命在我/不在天)今天其(將/)命哲命吉凶¶
<pb:KR1b0024_WYG_008-24a>¶
命歴年(哲則吉而永年不哲則不永不/延天之命其幾皆於女而占之)知(天已/知)今我(王/)¶
初服宅新邑肆惟王其疾敬德(服初邑新天命/占焉敬可不疾)王其德¶
之用祈(求/)天永命¶
　邑之新政之新天命之新也敬則永矣其祈也其諸¶
　異乎禱祈之祈矣天之命曰其未可必也哲之貽曰¶
　自所可必者在我而已祈者未定之辭也¶
其惟王勿以小民淫用非彝亦(我/亦)敢(果/過)殄(絶/)戮(殺/)用乂¶
民(民自過我自不過民/自無常我自有常)若(若/欲)有功其惟王位(居上/位)在德¶
<pb:KR1b0024_WYG_008-24b>¶
元(元者善之長乾/元坤元之元)小民乃惟刑(儀/)用(用/德)于天下越王顯¶
(先如春氣著物無/所不徧所以顯也)¶
　非彝者民之過也王可以其過而亦敢過於嚴刑以¶
　治之乎若欲有功惟在德元元則如天之覆民皆儀¶
　刑而王之顯何以加此　孔云若順禹湯所以成功¶
上(君/)下(臣/)勤(勞/)恤(憂/)其(庶/幾)曰我受天命丕(大/)若(如/)有夏¶
歴年(四百三/十七年)式(用/)勿(無/)替(廢/)有殷歴年(六百二/十九年)欲王以¶
小民受天永命¶
<pb:KR1b0024_WYG_008-25a>¶
　君臣祈天永命在小民而已民惟邦本國之興亡不¶
　在諸侯不在姦雄盜賊止在小民之身故召誥屢致¶
　意焉¶
拜手稽首曰予小臣敢以王之讎民(商/民)百君子(商/臣)越友¶
(順/)民(周民從/化者)保(安/)受(從/)王威命明德(德威/德明)王末(終/)有成¶
命王亦顯(當顯/其德)我非敢勤(自謂勤勞言/無補國家)惟恭奉幣(帛/)用¶
(以/)供(待/)王(注絶/句)能祈天永命¶
　前言小民此并合讎民友民為一以待王之威明而¶
<pb:KR1b0024_WYG_008-25b>¶
　保受之則所以祈天之道盡矣抑此在王之能而已¶
　予何力之有焉故曰非敢勤而用供王者所以歸重¶
　於王室矣¶
　¶
　¶
　¶
　¶
　尚書詳解卷八¶

